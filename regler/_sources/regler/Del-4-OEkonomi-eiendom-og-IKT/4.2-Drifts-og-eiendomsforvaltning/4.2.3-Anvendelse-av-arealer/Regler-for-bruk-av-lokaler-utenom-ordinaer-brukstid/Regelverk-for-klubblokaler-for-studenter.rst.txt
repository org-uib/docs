Regelverk for klubblokaler for studenter
----------------------------------------

| *Sak i Universitetsstyret vedr. arealer til studentsosiale formål
  09.06.05.*
| *Godkjent av Universitetsdirektøren 2007. Oppdatert etter vedtak i
  universitetsstyret i sak 69/17, 1. juni 2017.*

*Gjelder fra 01.03.07*

1. Formål og virkeområder
~~~~~~~~~~~~~~~~~~~~~~~~~

Disse reglene gjelder for klubblokaler som kan brukes til studentsosiale
arrangementer innenfor arealer som er disponert av fakultet / institutt
i henhold til internleieordningen.

Fakultetet/ instituttet kan stille lokalet til disposisjonfor
studentforreninger og lignende knyttet til fakultetet/ instituttet.

Disse lokalene er per 01.03.2007 godkjent som klubblokaler:

+----------------------+----------------------+----------------------+
| Lokaler:             | Tilknyttet fakultet: | Godkjent for         |
|                      |                      | maksimalt antall     |
|                      |                      | personer             |
+----------------------+----------------------+----------------------+
| Fjøset, Jussbygget,  | Det juridiske        | 197                  |
| Magnus Lagabøtespl.  | fakultet             |                      |
| 1                    |                      |                      |
+----------------------+----------------------+----------------------+
| Munnhulen,           | Det medisinske       | 100                  |
| Årstadveien 17       | fakultet             |                      |
+----------------------+----------------------+----------------------+
| Klubblokaler i       | Det medisinske       | 80                   |
| Studenthuset         | fakultet             |                      |
| Haukeland, Jonas     |                      |                      |
| Liesvei 67           |                      |                      |
+----------------------+----------------------+----------------------+
| Klubblokale          | Det medisinske       | 115                  |
| Årstadveien 21       | fakultet             |                      |
+----------------------+----------------------+----------------------+
| H-bar, Allegt. 55,   | Det                  | 55                   |
| Bjørn Trumpyshus     | matematisk           |                      |
|                      | -naturvitenskapelige |                      |
|                      | fakultet             |                      |
+----------------------+----------------------+----------------------+

2. Godkjenning av lokalet
~~~~~~~~~~~~~~~~~~~~~~~~~

Før fakultetet stiller et lokale til disposisjon som klubblokale skal
Eiendomsavdelingen godkjenne bruken av lokalet til dette formål.

3. Bruken av lokalet
~~~~~~~~~~~~~~~~~~~~

Lokalet skal tilfredstille kravene som følger av brannlovgivningen og
det skal dokumenteres at lokalet vil drives i samsvar med
skjenkebestemelsene og andre offentlige bestemmelser.

Arrangementene i klubblokalet er bare tilgjengelig for studenter som er
registrert ved det fakultet som lokalet hører inn under. Ansatte ved
fakultetet/ instituttet kan også ha adgang.

Det er ikke tillatt å bruke lokalet til arrangementer som er offentlig
tilgjengelig.

Klubblokalet kan ikke leies ut, verken til eksterne (brukere uten
tilknytning til universitetet) eller interne (universitetstilknyttede
brukere utenom fakultetet). klubblokalet kan likevel ved ledig kapasitet
og med fakultetets godkjennelse lånes ut til andre studentforeninger ved
de øvrige fakultetene ved universitetet. Det kan ikke tas leie for slik
bruk. Låntaker skal oppgi to personer som står ansvarlig på vegne av
arrangøren i samsvar med pkt.6.

Eiendomsavdelingens driftspersonale skal ha adgang til lokalet for
kontroll av brann- bygnings- og driftsmessige forhold og installasjoner.

4. Fakultetets ansvar for bruken av lokalet
~~~~~~~~~~~~~~~~~~~~~~~~~~~~~~~~~~~~~~~~~~~

Fakultetet er ansvarlig overfor Eiendomsavdelingen for bruken av
lokalet, og skal overfor Eiendomsavdelingen oppnevne en ansatt som
kontaktperson for lokalet.

Fakultetet har ansvar for å påse at reglementet følges.

Fakultetet skal som en del av ansvaret påse at arrangøren har et opplegg
og en organisering som ivaretar de kravene som er satt for
arrangementet.

Fakultetet kan sette sine betingelser for hvordan arrangementet skal
foregå. Klubbstyret må sammen med fakultetet sette opp plan for vakthold
og ivaretakelse av sikkereten. Fakultetet skal se til at de ansvarlige
rydder opp når arrangementet er slutt. Det stilles ikke krav om at
fakultetet skal ha ansatte til stede under arrangementet.

Fakultetet skal også forsikre seg om at arrangementet foregår i lovlige
former, jmf. pkt.3.

5. Ansvarlig for arrangementet
~~~~~~~~~~~~~~~~~~~~~~~~~~~~~~

Ved alle arrangemneter skal det utpekes to personer som skal stå som
ansvarlige og representere gruppen av studenter som skal bruke lokalet
(arrangøren). Den ene av disse skal stå som hovedansvarlig. Disse skal
være edruelige og selv være tilstede før, under og etter arrangementet.
Begge skal signeer på meldingsskjema og vil stå ansvarlig overfor
Eiendomsavdelingen.

De ansvarlige skal særlig påse at arrangementet blir lagt opp og
organisert slik at arrangøren ivaretar hensynet til sikkerhet og
brannvern.

6. Arrangementstider
~~~~~~~~~~~~~~~~~~~~

Arrangementer kan foregå fram til kl. 0200 fredag og lørdag. Andre dager
må det være avsluttet senest kl. 2400.

Fakultetet kan bestemme at arrangementet skal være slutt tidligere enn
dette.

7. Melding
~~~~~~~~~~

Ved hvert arrangement skal det sendes melding om bruk av klubblokalet.
meldingen skal skrives på eget skjema og sendes Eiendomsavdelingen
senest èn uke før det aktuelle arrangementet.

Meldingen skal undertegnes av to ansvarlige personer som står ansvarlig
for arrangementet, jmf. pkt. 6. Det skal tydelig framgå hvilket
arrangement som skal foregå her.

Faste arrangement kan meldes ved starten av hvert semester. Det må
framgå hvilke arrangement som skal holdes, og hvem som står ansvarlig
for arrangementet.

8. Renhold
~~~~~~~~~~

Renhold i selve lokalet skal besørges av arrangøren. renholdet skal
holde samme standard som ved universitetets øvrige lokaler.

Arrangøren er selv ansvarlig for opprydding etter arangementet.

Alt renhold i eventuelle tilstøtende korridorarealer, toaletter og
lignende skal utføres av UiBs renholdstjenester eller av renholdsfirma
som UiB har avtale med. Arrangøren skal betale for renhold i disse
lokalene.

9. Vakthold og sikkerhet
~~~~~~~~~~~~~~~~~~~~~~~~

Det skal organiseres eget vakthold under alle arrangement. Er
arrangementet av en slik karakter eller størrelse at det kreves særskilt
vakthold, skal opplegget for dette avtales med Eiendomsavdelingen.
Arrangøren må betale for slikt ekstra vakthold.

Arrangøren skal kontrollere at uvedkommendeikke får tilgang til bygget
og lokalet. Kun det lokalet som er stilt til disposisjon skal benyttes
av de tilstedeværende.

Innslipp av festdeltakere må organiseres slik at det holdes kontroll med
hvm som kommer inn i huset.

Dersom deltakere under festen går ut av huset for å røyke og liknende,
skal det holdes oppsyn med at uvedkommende ikke kommer inn.

Naboer skal ikke forstyrres under arrangementet eller etter at
arrangementet er avsluttet.

10. Brannsikkerhet
~~~~~~~~~~~~~~~~~~

Arrangøren er ansvarlig for at hensynet til brannvern og sikkerhet
følges og skal før arrangementet gjøre seg kjent på byggets
rømningsveier, brannvarslings- og slokkeutstyr.

Arrangøren skal påse at antall deltakere begrenses til det som er
tillatt for lokalet, jmf. pkt.2.

Kostnaden ved ev. brannutryknning må dekkes av arrangøren.

11. Røykeforbud
~~~~~~~~~~~~~~~

Det er røykeforbud i universitetets lokaler. Under arrangementene skal
det påses at røykeforbudet overholdes.

12. Ansvar for skade
~~~~~~~~~~~~~~~~~~~~

Arrangøren er ansvarlig for skade på lokaler, utstyr, innretninger og
installasjoner som er påført under eller som følge av arrangementet.
Eventuelle skader og mangler skal meldes til Eiendomsavdelingenog
utbedres for arrangørens regning.

13. Sanksjoner
~~~~~~~~~~~~~~

Ved skade på lokalet, ulovelig skjenking eller annen ulovelig
virksomhet, grove brudd på sikkerhetsmessige forhold og lognende, kan
bruksretten til denne type arrangementer inndras for en periode eller
permanent.

======================= ========================== =====================
Dato                    Kommentar                  Lagt inn av
======================= ========================== =====================
19. juni 2017 08:23:21  Overskrifter endret format Arne R. Ramslien
12. april 2011 10:07:39 Overskrifter endret format Agnethe Erstad Larsen
======================= ========================== =====================
