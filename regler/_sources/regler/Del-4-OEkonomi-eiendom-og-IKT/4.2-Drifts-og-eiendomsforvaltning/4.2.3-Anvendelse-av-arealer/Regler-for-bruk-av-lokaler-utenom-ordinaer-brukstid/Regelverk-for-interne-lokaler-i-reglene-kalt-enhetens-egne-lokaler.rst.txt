Regelverk for interne lokaler (i reglene kalt enhetens egne lokaler)
--------------------------------------------------------------------

| Sak i Universitetsstyret vedr. arealer til studentsosiale formål
  09.06.05.
| Godkjent av Universitetsdirektøren 2007.

Gjelder fra: 01.03.2007

Hensyn som ligger til grunn for reglene:
^^^^^^^^^^^^^^^^^^^^^^^^^^^^^^^^^^^^^^^^

Av hensyn til brann- og arrangement bygningssikkerhet og renholdsrutiner
skal Eiendomsavdelingen være informert om alle faglig/ sosiale og
festarrangementer som foregår i universitetets lokaler etter kl. 20.00.
Det skal derfor alltid sendes melding til Eiendomsavdelingens
driftsleder for det aktuelle driftsområdet bygget hører innunder når
arrangementet skal foregå utover 20.00.

Bruken må godkjennes av ledelsen ved enheten som disponerer lokalet.
Lokalet kan ikke brukes til arrangementer som er allmet tilgjengelig.

1. Formål
~~~~~~~~~

Disse reglene skal fungere som felles retningslinjer for bruk av
universitetets lokaler til faglige-/ sosiale samlinger og til
festarrangmenter etter ordinær brukstid. Reglene har som formål å danne
grunnlag for en mest mulig enhetlig utlånspraksis og skal legge rammer
for bruken.

2. Virkeområder
~~~~~~~~~~~~~~~

Lokalene som behandles etter disse reglene omfatter spiserom, lunsjrom,
møterom, spesielle felles- og vrimlearealer. Rommene ligger vanligvis
inne i eller i tilknytning til instituttets/ enhetens arealer.

Reglene gjelder i bygg som universitetet eier og i bygg der
universitetet er leietaker.

3. Brukergrupper
~~~~~~~~~~~~~~~~

Rommene kan brukes av ansatte og studenter innenfor de rammer som er
fastsatt i disse regler.

Bruken må godkjennes av ledelsen ved enheten som disponerer lokalet.

Det er ikke tillatt å benytte lokaler til private arrangement.

| Rommene kan brukes slik:
| a) Ansatte som brukere
| Ansatte ved enheten som lokalet hører inn under , kan bruke lokalet
  til kollegafester og liknende.

| b) Studenter som brukere
| Studentforreninger- og grupper med tilknytning til det aktuelle
  fakultet/ institutt kan bruke lokalet med instituttets/ enhetens
  godkjennelse. Dette skal bekreftes av styrer/ leder på melding som
  skal sendes.
| Når studenter skal bruke lokalet, skal instituttet oppnevne en ansatt
  som skal være instituttets ansvarlige kontaktperson for arrangementet.
  Det kreves ikke at ansvarlig kontaktperson skal være tilstede under
  arrangementet. Instituttets ansvarlige kontaktperson skal påse at
  studentforreningen/- gruppen legger opp og organiserer arrangmentet
  slik at hensyn til sikkerhet, brannvern og skjenkebestemmelser
  ivaretas.
| Ved studentfester skal det kun gis adgang for studenter eller andre
  med tilknytning til det aktuelle fakultet/ institutt.

4. Brukstider
~~~~~~~~~~~~~

Lokalene kan brukes til kl 0200 fredag og lørdag. Øvrige dager kan
lokalene brukes fram til 2400.

5.Bruk som skal meldes
~~~~~~~~~~~~~~~~~~~~~~

Ved tilstelninger med servering eller der inntak av mat og / eller
drikke inngår i tilstelningen , skal det alltid sendes melding til
Eiendomsavdelingens driftsleder for det driftsområdet bygget hører inn
under, når tilstelning foregår utover kl. 2000.

Melding skal sendes i god tid og senest innen kl 1200 samme dag. melding
fylles ut på eget skjema og skal sendes på e-post eller telefaks.

I bygg der universitetet ikke har eget driftsansvar, skal det sendes
melding til Eiendomsavdelingen sentralt.

6. Betaling
~~~~~~~~~~~

Det skal ikke betales leie for bruk av lokalet.

Det skal vanligvis ikke betales for renhold. Dersom det blir behov for
ekstra renhold, må dette betales av arrangøren.

7. Rydding og renhold
~~~~~~~~~~~~~~~~~~~~~

| Arrangøren er ansvarlig for at lokalet ryddes før det forlates. Dette
  gjelder også trafikkareal tilknyttet lokalet.
| All embalasje og liknende skal fjernes og plasseres i henhold til
  rutiner for avfallslevering for bygget.

Lokalet skal forlates i samme stand som før arrangementet og forlates
innen den brukstid som er meldt.

8. Ansvarlig for arrangementet
~~~~~~~~~~~~~~~~~~~~~~~~~~~~~~

Ved alle arrangement som foregår utover kl 2000 skal det utpekes én
person som skal stå som ansvarlige og representere gruppen av ansatte
eller studenter som skal bruke lokalet (arrangøren). Den ansvarlige skal
være edruelige og selv være til stede før, under og etter arrangementet.
Den ansvarlige skal signere på søknadsskjemaet og står ansvarlig overfor
Eiendomsavdelingen.

Den ansvarlige skal særlig påse at arrangementet blir lagt opp og
organisert slik at arrangøren ivaretar hensynet til sikkerhet, brannvern
og skjenkebestemmelser.

9. Vakthold og sikkerhet
~~~~~~~~~~~~~~~~~~~~~~~~

Ved alle arrangement etter disse regler skal arrangøren kontrollere at
uvedkommende ikke får tilgang til bygget og lokalet. Kun det lokalet som
er stilt til disposisjon skal benyttes av de tilstedeværende.

Dersom deltakere under festen går ut av huset for å røyke og lignende,
skal det holdes oppsyn med at uvedkommende ikke kommer inn.

Naboer skal ikke forstyrres under arrangementet eller etter at
arrangementet er avsluttet.

Arrangøren skal organisere eget tilsyn under arrangementet. Er
arrangementet av en slik karakter eller størrelse at det kreves særskilt
vakthold, skal opplegget for dette avtales med Eiendomsavdelingen.
Arrangøren må betale for slikt ekstra vakthold.

10. Brannsikkerhet
~~~~~~~~~~~~~~~~~~

Arrangøren er ansvarlig for at hensynet til brannvern og sikkerhet
følges og skal før arrangementet gjøre seg kjent med byggets
rømningsveier, brannvarslings- og slokkeutstyr.

Arrangøren skal påse at antallet deltakere begrenses til det som lokalet
er beregnet for.

Kostnader ved ev. brannutrykning må dekkes av arrangøren.

11. Røykeforbud
~~~~~~~~~~~~~~~

Det er røykeforbud i universitetets lokaler. Under arrangementet skal
det påses at røykeforbudet overholdes.

12. Skjenking
~~~~~~~~~~~~~

Arrangøren er pliktig til å ha skjenkebevilling når det foregår salg av
alkoholholdige drikker. Arrangøren skal selv orientere seg om reglene
for skjenking og sørge for at eventuell skjenking foregår i lovlige
former.

13. Ansvar for skade
~~~~~~~~~~~~~~~~~~~~

Arrangøren er ansvarlig for skade på lokaler, utstyr, innretninger og
inventar som er påført under eller som en følge av arrangementet.
Eventuelle skader og mangler skal meldes til Eiendomsavdelingen og
utbedres for arrangørens regning.

14. Brudd på disse regler
~~~~~~~~~~~~~~~~~~~~~~~~~

Ved skade på lokalet, ulovlig skjenking eller annen ulovlig bruk, grove
brudd på sikkerhetsmessige forhold og lignende, kan bruksretten av
lokalet til denne typen arrangement inndras for en periode eller
permanent.

======================= ======================== =====================
Dato                    Kommentar                Lagt inn av
======================= ======================== =====================
12. april 2011 10:08:05 overskrift endret format Agnethe Erstad Larsen
======================= ======================== =====================
