Regelverk for SIB-kantiner
--------------------------

| Sak i Universitetsstyret vedr. arealer til studentsosiale formål
  09.06.05.
| Godkjent av Universitetsdirektøren 2007.

Gjelder fra: 01.03.2007
                       

1. Formål og virkeområde
~~~~~~~~~~~~~~~~~~~~~~~~

Reglene skal fungere som felles retningslinjer for bruk av SiB-kantiner
etter ordinær brukstid. Reglene har som formål å danne grunnlag for en
mest mulig enhetlig utlånspraksis og skal legge rammer for bruken.

Reglene regulerer bare arrangement som ikke er allment tilgjengelige.
Det må søkes særskilt om å få holde allment tilgjengelige arrangement.

2. Hvilke lokaler som går inn under reglene
~~~~~~~~~~~~~~~~~~~~~~~~~~~~~~~~~~~~~~~~~~~

Bruken etter disse regler omfatter kantiner i universitetets lokaler der
Studentsamskipnaden står for driften.

3. Bruksområde
~~~~~~~~~~~~~~

SiB-kantiner kan etter søknad brukes til sosiale samlinger og
festarrangementer innenfor de begrensninger som fastsettes i disse
regler.

4. Brukergrupper
~~~~~~~~~~~~~~~~

Lokalene kan innenfor de begrensninger som fastsettes i disse regler
benyttes av grupper eller foreninger av studenter og ansatte ved
universitetet.

Eksterne kan benytte SiB-kantiner når dette inngår som en del av
kongresser og lignende. Som eksterne regnes brukere som ikke er
tilknyttet universitetet.

5. Søknad
~~~~~~~~~

For all bruk av SiB-kantiner etter kantinens ordinære åpningstid skal
det sendes søknad.

Søknad skal sendes til Eiendomsavdelingen på eget søknadsskjema.
Søknaden skal være kommet inn senest 1 uke før det tidspunkt det søkes
om.

6. Tider for bruk
~~~~~~~~~~~~~~~~~

Den enkelte kantines ordinære åpningstid framgår av vedlegg.

| For den enkelte kantine er det begrensninger for brukstider og hvem
  som kan bruke lokalet, jfr. vedlegg.
| Arrangement kan foregå fram til kl 0200 fredag og lørdag. Andre dager
  må det være avsluttet senest kl 2400.

7. Leiebetaling
~~~~~~~~~~~~~~~

Det skal betales leie etter gjeldende takster for bruk av kantinen, jfr.
vedlegg. Ved arrangement som er avsluttet før kl 2000 skal det betales
halv leie.

I leien er det inkludert renhold og tilknytning til universitetets
rutinemessige vakthold. Dersom det kreves ekstra renhold eller
vaktordning, må arrangøren dekke dette i tillegg til leien etter egen
regning.

Eiendomsavdelingen avgjør i det enkelte tilfelle om det kreves ekstra
renhold eller vakthold.

8. Rydding og renhold
~~~~~~~~~~~~~~~~~~~~~

Arrangøren er ansvarlig for at lokalet ryddes før det forlates. Dette
gjelder også trafikkareal tilknyttet lokalet.

Det gis ikke tillatelse til at arrangøren selv står for eller utfører
renholdet. Renhold skal utføres av byggets ordinære renholdere eller av
renholdsfirma som UiB har avtale med. Eiendomsavdelingen engasjerer
disse. Lokalet skal være ryddet og forlatt innen avtalt tid. Ved
spesielle renholdsbehov etter et arrangement kan det kreves
ekstrabetaling (jfr. også pkt. 7)

9. Ansvarlig for arrangementet
~~~~~~~~~~~~~~~~~~~~~~~~~~~~~~

Ved alle arrangement skal det utpekes én person som skal stå som
ansvarlige og representere gruppen av ansatte eller studenter som skal
bruke lokalet (arrangøren). Denne skal være edruelige og selv være til
stede før, under og etter arrangementet. Den ansvarlige skal signere på
søknadsskjemaet og vil stå ansvarlig overfor Eiendomsavdelingen.

Den ansvarlige skal særlig påse at arrangementet blir lagt opp og
organisert slik at arrangøren ivaretar hensynet til sikkerhet, brannvern
og skjenkebestemmelser.

10. Vakthold og sikkerhet
~~~~~~~~~~~~~~~~~~~~~~~~~

Ved alle arrangement etter disse regler skal arrangøren kontrollere at
uvedkommende ikke får tilgang til bygget og lokalet. Kun det lokalet som
er stilt til disposisjon skal benyttes av de tilstedeværende.

Innslipp av festdeltakere må organiseres slik at det holdes kontroll med
hvem som kommer inn i bygget.

Dersom deltakere under festen går ut av huset for å røyke og lignende,
skal det holdes oppsyn med at uvedkommende ikke kommer inn.

Naboer skal ikke forstyrres under arrangementet eller etter at
arrangementet er avsluttet.

Arrangøren skal organisere eget tilsyn under arrangementet. Er
arrangementet av en slik karakter eller størrelse at det kreves særskilt
vakthold, skal opplegget for dette avtales med Eiendomsavdelingen.
Arrangøren må betale for slikt ekstra vakthold.

11. Brannsikkerhet
~~~~~~~~~~~~~~~~~~

Arrangøren er ansvarlig for at hensynet til brannvern og sikkerhet
følges og skal før arrangementet gjøre seg kjent med byggets
rømningsveier, brannvarslings- og slokkeutstyr.

Arrangøren skal påse at antallet deltakere begrenses til det som er
tillatt for lokalet.

Kostnader ved ev. brannutrykning må dekkes av arrangøren.

12. Røykeforbud
~~~~~~~~~~~~~~~

Det er røykeforbud i universitetets lokaler. Under arrangementet skal
det påses at røykeforbudet overholdes.

13. Skjenking
~~~~~~~~~~~~~

Arrangøren er pliktig til å ha skjenkebevilling når det foregår salg av
alkoholholdige drikker. Arrangøren skal selv orientere seg om reglene
for skjenking og sørge for at eventuell skjenking foregår i lovlige
former.

14. Ansvar for skade
~~~~~~~~~~~~~~~~~~~~

Arrangøren er ansvarlig for skade på lokaler, utstyr, innretninger og
inventar som er påført under eller som en følge av arrangementet.
Eventuelle skader og mangler skal meldes til Eiendomsavdelingen og
utbedres for arrangørens regning.

15. Brudd på disse regler
~~~~~~~~~~~~~~~~~~~~~~~~~

Ved skade på lokalet, ulovlig skjenking eller annen ulovlig virksomhet,
grove brudd på sikkerhetsmessige forhold og lignende, kan bruksretten av
lokalet til denne typen arrangement inndras for en periode eller
permanent.

======================= ========================== =====================
Dato                    Kommentar                  Lagt inn av
======================= ========================== =====================
12. april 2011 10:07:50 Overskrifter endret format Agnethe Erstad Larsen
======================= ========================== =====================
