Retningslinjer for internhusleie ved UiB
----------------------------------------

Godkjent av Universitetsstyret 29.4.2010.

Ny ordning for internhusleie ved Universitetet i Bergen innført fra 1.
juli 2010.

Internhusleieordninge praktiseres etter følgende prinsipper:

Leieavtaler
^^^^^^^^^^^

-  Det inngås leieavtaler mellom Eiendomsavdelingen (EIA) og fakulteter,
   Bergen Museum, Universitetsbiblioteket og administrative avdelinger
-  Eiendomsavdelingen skal gis melding om endret arealbruk, melding
   sendes elektronisk ved bruk av skjema på hjemmesidene
-  Fastsettelse av husleie, drifts- og felleskostnader skjer årlig i
   budsjettet for universitetet og som vedtas av Universitetsstyret.

Oppsigelse av arealer
^^^^^^^^^^^^^^^^^^^^^

-  Fakulteter, Universitetsbiblioteket, Bergen Museum og administrative
   avdelinger kan si opp arealer på minimum 100 kvm
-  Arealet må være samlet og egnet for utleie for andre
-  Oppsigelsesfrist er 6 måneder, men kan reduseres hvis det inngås
   avtale med ny leietaker. Etter oppsigelsesfristens utløp, vil enheten
   få tilsvarende reduksjon av husleie
-  Oppsigelsen skjer til EIA, etter utarbeidet skjema

Fremleie
^^^^^^^^

-  Leietakerne kan fremleie deler av arealene de disponerer
-  Det meldes fra om ønske om fremleie av arealer på eget skjema
-  Hvis fremleie godkjennes, vil enhetene få inntektene knyttet til
   leieforholdet.
-  Dersom den det fremleies til er en annen juridisk enhet enn UiB,
   kreves egen samarbeidsavtale mellom partene. Fremleieavtalen utformes
   av EIA i slike tilfeller
-  Det er ikke mulig å fremleie på kommersiell basis.
-  Kostnadene for fremleier skal i utgangspunktet være lik husleien som
   leier betaler.

Drifts- og felleskostnader
^^^^^^^^^^^^^^^^^^^^^^^^^^

-  Driftskostnadene som leier betaler, omfatter løpende driftskostnader,
   renhold, energi, vann og avløp, avfallshåndtering, vakthold og
   sikring og utendørs arbeid i 2010.
-  Fra 2011 faktureres energikostnader separat, basert på faktiske
   energikostnader for hvert bygg. Kostnadene faktureres a konto sammen
   med husleie og avregnes årlig.
-  Felleskostnader som leier betaler, omfatter skatter og offentlige
   avgifter, forsikringer og administrative kostnader. Kostnadene
   faktureres sammen med husleie.

Studentarealer
^^^^^^^^^^^^^^

-  Arealer fakultetene bruker til studentorganisasjoner, belastes med
   50% av kvadratmeterpris for andre arealer.

+---------------------------+----------------------------+-----------------------+
| Dato                      | Kommentar                  | Lagt inn av           |
+===========================+============================+=======================+
| 04. februar 2011 18:28:25 | overskrifter endret format | Agnethe Erstad Larsen |
+---------------------------+----------------------------+-----------------------+
