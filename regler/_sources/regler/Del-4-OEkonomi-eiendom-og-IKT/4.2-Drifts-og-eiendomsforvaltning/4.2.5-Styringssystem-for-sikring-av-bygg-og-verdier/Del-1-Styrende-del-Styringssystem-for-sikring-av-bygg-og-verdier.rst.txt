**Del 1 Styrende del - Styringssystem for sikring av bygg og verdier** 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Godkjent av universitetsdirektøren 11.06.2020

**1.** **Formålet**
^^^^^^^^^^^^^^^^^^^

Universitetet i Bergen (UiB) drifter og forvalter større mengder eiendom
og verdier som gjenstander, objekter og samlinger. En stor andel av
byggene og verdiene er avgjørende for UiBs forskning, utdanning og
formidling. For å ivareta UIB sitt samfunnsoppdrag, lover og
forskrifter, er det nødvendig at byggene og verdiene som forvaltes er
tilfredsstillende sikret mot uønskede hendelser. Det er derfor etablert
et styringssystem for å ivareta og beskytte disse.

Styringssystemet skal bidra til at UiBs bygg og verdier sikres på en
systematisk, planmessig og tilfredsstillende måte. Videre skal
styringssystemet støtte opp under virksomhetens mål, verdier og
hovedoppgaver, samt bidra til helhet og tydeliggjøring av overlappende
fagområder som Helse, Miljø og Sikkerhet (HMS).

Sikring, sammen med Informasjonssikkerhet og HMS utgjør hovedområdene i
UiB sitt samlede sikkerhetsarbeid.

**2. Styringssystemets oppbygging**
^^^^^^^^^^^^^^^^^^^^^^^^^^^^^^^^^^^

| I. Styrende del
| II. Gjennomførende og kontrollerende del
| I. Består av ett dokument: styringssystem for sikring av bygg og
  verdier – del 1 - styrende del. I styringsdokumentet beskrives
  virkeområdet for styringssystemet, sikkerhetsmål, sikkerhetsstrategier
  og fordeling av ansvar og arbeidsoppgaver.

II. Består av ett dokument: styringssystem for sikring av bygg og
verdier – del 2- gjennomførende og kontrollerende del. Dette dokumentet
utdyper roller, ansvar og aktiviteter som skal gjennomføres for å
ivareta føringer i del 1.

Det samlede styringssystemet gjelder for alle enheter ved UiB.

**3. Styringssystemets grunnlag**
^^^^^^^^^^^^^^^^^^^^^^^^^^^^^^^^^

Styringssystemets oppbygging og rammeverk er basert på UiB sitt
styringssystem for informasjonssikkerhet og personvern (SIP) (20.02.20),
som igjen bygger på den internasjonale standarden ISO/IEC 27001: 2013.

Innholdet baserer seg på deler av SIP, de norske standardene 5830:2012,
5831:2014 ,5832:2014, 5834:2016, Nasjonal Sikkerhetsmyndighets (NSM)
«veileder i sikkerhetsstyring» (versjon 1), NSMs håndbok
«risikovurdering for sikring» (2016), Direktoratet for samfunnssikkerhet
og beredskap (DSB) sin «Veileder til helhetlig risiko- og
sårbarhetsanalyse i kommunen» (2014), UiB retningslinjene:
«retningslinjer for risikovurdering knyttet til helse, miljø og
sikkerhet (18.12.15 og «retningslinje for systematisk helse-, miljø- og
sikkerhetsarbeid (23.10.2009)

Det er i styringssystemet innarbeidet beskrivelser, forventninger og
krav tilpasset UiB sitt behov og organisering.

**4. Beslutningsmyndighet**
^^^^^^^^^^^^^^^^^^^^^^^^^^^

Det samlede styringssystem godkjennes av universitetsdirektør

Forvaltningen av systemet følges opp av sikkerhetsrådgiver.

**5. Virkeområde**
^^^^^^^^^^^^^^^^^^

Styringssystemet for sikring av bygg og verdier ved UiB gjelder:

-  UiBs organisasjon med de roller, oppgaver og myndighet den enkelte
   har, samt de strukturer og prosesser som er etablert for
   virksomheten.
-  Brukere som har tilgang til UiB sine arealer og systemer

**6. Aktuelle lover og forskrifter**
^^^^^^^^^^^^^^^^^^^^^^^^^^^^^^^^^^^^

Lover og forskrifter skal til enhver tid være gjeldende for beskyttelse
av UiBs bygg og verdier. Følgende er relevant i den sammenheng:

-  Forskrift om offentlege arkiv
-  Forskrift om fredning av statens kulturhistoriske eiendommer.
-  Lov om rett til innsyn i dokument i offentleg verksemd
   (offentleglova)
-  Lov om universiteter og høyskoler (universitets- og høyskoleloven)
-  Lov om behandling av personopplysninger (personopplysningsloven)
   inkludert personvernforordningen, GDPR
-  Forskrift om sikkerhet, helse og arbeidsmiljø på bygge- eller
   anleggsplasser (byggherreforskriften)

**7. Definisjoner**
^^^^^^^^^^^^^^^^^^^

I styringssystemet benyttes følgende definisjoner:

+-----------------------------------+-----------------------------------+
| **Begrep**                        | **Definisjoner**                  |
+-----------------------------------+-----------------------------------+
| Sikkerhet                         | Reell eller oppfattet tilstand    |
|                                   | som innebærer fravær av uønskede  |
|                                   | hendelser, frykt eller fare       |
+-----------------------------------+-----------------------------------+
| Uønsket hendelse                  | Tilsiktet handling eller          |
|                                   | utilsiktet hendelse som kan       |
|                                   | påføre bygget eller verdi en      |
|                                   | negativ konsekvens                |
+-----------------------------------+-----------------------------------+
| Sikring                           | Bruk av et sett av                |
|                                   | sikkerhetstiltak for å beskytte   |
|                                   | bygg og verdier mot uønskede      |
|                                   | hendelser                         |
+-----------------------------------+-----------------------------------+
| Sikkerhetstiltak                  | Organisatoriske, elektroniske,    |
|                                   | logiske, fysiske og menneskelige  |
|                                   | tiltak                            |
+-----------------------------------+-----------------------------------+
| Sikkerhetsanalyse                 | Helhetsvurdering av verdier,      |
|                                   | konsekvenser, sikkerhetsmål,      |
|                                   | uønskede hendelser,               |
|                                   | trusselaktører, sannsynlighet,    |
|                                   | sårbarheter og usikkerheter, som  |
|                                   | angir da risiko i en definert     |
|                                   | kontekst. Inkluderer vurdering av |
|                                   | strategi og tiltak for å redusere |
|                                   | risiko.                           |
|                                   |                                   |
|                                   | Skiller mellom forenklet og       |
|                                   | detaljert analyse                 |
+-----------------------------------+-----------------------------------+
| Sikkerhetsmål                     | Ønsket eller akseptabel tilstand  |
|                                   | for en enhets verdier under eller |
|                                   | etter en uønsket hendelse         |
+-----------------------------------+-----------------------------------+
| Enhet                             | Fakultet, Institutt,              |
|                                   | Universitetsmuseet,               |
|                                   | Universitetsbiblioteket,          |
|                                   | avdelinger i                      |
|                                   | sentraladministrasjonen,          |
|                                   | sentre ved UiB                    |
+-----------------------------------+-----------------------------------+
| Linjeleder                        | Ansatt dekan, fakultetsdirektør,  |
|                                   | avdelingsdirektør,                |
|                                   | instituttleder, senterleder       |
|                                   | eller tilsvarende som har det     |
|                                   | overordnede ansvaret ved enheten  |
+-----------------------------------+-----------------------------------+
| Bruker                            | Brukere av UiBs areal: Ansatte,   |
|                                   | studenter, entreprenører,         |
|                                   | leverandører og besøkende         |
+-----------------------------------+-----------------------------------+
| Skallsikring                      | Sikring av byggets ytterste       |
|                                   | elementer                         |
|                                   |                                   |
|                                   | (Inkludert tekniske rom innside   |
|                                   | og utside, og i enkelte tilfeller |
|                                   | rom rett på innsiden av bygget    |
|                                   | der inngangsparti er felles for   |
|                                   | flere brukere)                    |
+-----------------------------------+-----------------------------------+
| Verdisikring                      | Sikring av byggets verdier fra    |
|                                   | der skallsikring slutter          |
+-----------------------------------+-----------------------------------+
| Verdi                             | Fysiske objekter, gjenstander og  |
|                                   | samlinger, som hvis utsatt for en |
|                                   | uønsket hendelse, vil medføre en  |
|                                   | negativ konsekvens for den som    |
|                                   | eier, forvalter eller drar fordel |
|                                   | av dem                            |
+-----------------------------------+-----------------------------------+
| Verdivurdering                    | Kartlegging og vurdering av       |
|                                   | enhetens verdier                  |
+-----------------------------------+-----------------------------------+
| Trusselaktør                      | Reell eller potensiell aktør som  |
|                                   | kan ha en intensjon og vilje til  |
|                                   | å påføre en verdi en negativ      |
|                                   | konsekvens                        |
+-----------------------------------+-----------------------------------+
| Sårbarhet                         | Manglende evne til å motstå en    |
|                                   | uønsket hendelse eller å opprette |
|                                   | ny stabil tilstand dersom en      |
|                                   | verdi er utsatt for dette         |
+-----------------------------------+-----------------------------------+
| Styringssystem                    | Overordnet, definert rammeverk    |
|                                   | for hvordan virksomheten          |
|                                   | arbeider, styrer og kontroller    |
|                                   | aktivitetene sine for å være i    |
|                                   | samsvar med mål, visjoner og      |
|                                   | lovverket.                        |
+-----------------------------------+-----------------------------------+
| Sikkerhetsorganisasjonen ved      | sikkerhetsrådgiver, brann- og     |
| eiendomsavdelingen (EIA)          | sikkerhetsingeniør                |
+-----------------------------------+-----------------------------------+

**8. Sikkerhetspolicy**
^^^^^^^^^^^^^^^^^^^^^^^

**8.1 Identifisering av kritiske verdier på UiB**
'''''''''''''''''''''''''''''''''''''''''''''''''

Mennesker, informasjon, herunder personopplysninger, omdømme, fysiske
(materielle) verdier og miljø anses som kritiske verdier ved UIB.

**8.2** **Overordnede sikkerhetsmål**
'''''''''''''''''''''''''''''''''''''

Følgende sikkerhetsmål skal gjelde for arbeidet med sikring av bygg og
verdier:

-  UiB skal ha en risikobasert sikkerhetsstyring
-  Bygg og verdier skal ha definerte sikkerhetsmål
-  UiB skal ha oversikt over sine verdier og implementere tiltak for å
   beskytte disse og byggene de befinner seg i
-  Bak ethvert sikkerhetstiltak skal det foreligge gode, faglige
   vurderinger og ansatte og studenter skal involveres der hvor relevant
-  UiB skal til enhver tid balansere kravet om tilgjengelighet oppimot
   beskyttelse av verdiene i henhold til gjeldende lovverk, forskrifter
   og retningslinjer.
-  Det skal tilstrebes en balansert sikring. Sikring av liv og helse
   skal prioriteres før verdier.
-  Systemer og tiltak som beskytter UiBs verdier skal ha redundans ved
   bortfall og nedetid.
-  Alle ansatte, studenter, leverandører og entreprenører skal være
   kjent med UiB sine krav til sikring av bygg og verdier og etterleve
   disse kravene

**8.3 Sikkerhetsstrategi**
''''''''''''''''''''''''''

-  UiB skal arbeide for å redusere og fjerne identifiserte risikoområder
-  Enhver enhet ved UiB skal gjennomføre og dokumentere en vurdering av
   sine verdier. Vurderingen skal inkludere behov for tiltak og
   tiltaksplan.
-  Enhver enhet som har høyere klassifiserte verdier skal gjennomføre og
   dokumentere en forenklet sikkerhetsanalyse med tilhørende
   tiltaksplan.
-  Verdivurderinger og sikkerhetsanalyser skal minimum gjennomgås og
   oppdateres årlig, og revideres i sin helhet annethvert år.
-  Universitetsdirektør skal i samråd med eiendomsdirektør og
   sikkerhetsrådgiver utpeke et antall enheter hvert år som skal
   gjennomføre detaljerte sikkerhetsanalyser. Disse skal oppdateres og
   revideres likt som ved de forenklede analysene.
-  Funn ifra verdivurderinger og sikkerhetsanalyser skal sees i
   sammenheng med og innarbeides i lokalt og sentralt beredskapsplanverk
   der hvor relevant
-  Enhver enhet ved UiB skal minimum annethvert år øve på uønskede
   hendelser som ramme verdiene deres
-  Arbeidet med sikring av bygg og verdier skal bygge på UiBs øvrige
   styringssystemer og inngå i det totale internkontrollarbeid. Det skal
   jobbes mot en kontinuerlig forbedring. Det skal derfor:
-  Årlig rapporteres fra UiB enheter med hensyn på etterlevelse av
   styringssystemet. Universitetsdirektør, eller den han/hun utpeker kan
   gjennomføre stikkprøvekontroller for å sikre etterlevelse av
   styringssystemet.
-  Årlige tildelingsbrev fra universitetsdirektør skal være førende for
   enheters fokusområder for inneværende år
-  Arbeidet med sikring av verdier skal følge anbefalte og anerkjente
   standarder og beste praksis for resten av universitetet. De enkelte
   sikkerhetstiltak skal kunne integreres i UiBs besluttede og etablerte
   systemer.
-  Styringssystemet skal bidra til videreutvikling av universitetets
   sikkerhetskultur; hvor alle brukere bevisstgjøres universitetets mål,
   verdier og verktøy for å identifisere og beskytte disse.
-  Det skal gjennomføres sikkerhetsrevisjoner, på en etisk og forsvarlig
   måte, som evaluerer at UiBs og myndigheters krav til sikring av
   verdier er ivaretatt og fungerer etter sin hensikt.
-  Det skal tilstrebes en helhetlig sikring hvor verdier skal sees i
   sammenheng med bygget dem oppbevarer seg i, og både teknologiske og
   organisatoriske vurderinger inkluderes.
-  Teknologiske systemer som drifter sikkerhetstiltak skal ivareta krav
   til informasjonssikkerhet og personvern.
-  Det skal utarbeides retningslinjer som regulerer roller og ansvar
   innenfor det daglige sikkerhetsarbeidet på UiB, samt underliggende
   rutiner og prosedyrer som sikrer oppfølging av retningslinjene og
   styringssystemet på enhetene.

**9. Kompetanse**
^^^^^^^^^^^^^^^^^

UiB skal sørge for nødvendig bevisstgjøring og kompetanseheving for
linjeledere og ansatte som har verdier og forsvarlig sikring av dem.
Linjeleder skal sørge for ressurser til planlegging, gjennomføring og
oppfølging innenfor sitt ansvarsområde.

Videre skal alle som bruker UiB sine bygg og systemer ha nødvendig
kunnskap om disse og få opplæring i til enhver tid gjeldende føringer og
retningslinjer. Kompetanse og opplæring skal inngå i årsplan for
prioriteringer av tiltak for UiBs enheter hver år.

**10. Sikkerhetsstyring**
^^^^^^^^^^^^^^^^^^^^^^^^^

Det skal være en risikobasert sikkerhetsstyring på UiB. Dette innebærer
en kontinuerlig prosess for forbedring hvor arbeidet med sikring av bygg
og verdier skal baseres på funn ifra verdivurderinger,
sikkerhetsanalyser, status om sikkerhetsarbeid ved enheter ved UiB, og
risikobildet i samfunnet for øvrig. Målet er å forebygge fremfor å
handle reaktivt.

Det skilles mellom verdivurderinger, forenklet sikkerhetsanalyse og
detaljert sikkerhetsanalyse. Disse har ulikt detaljeringsnivå og krav
til vurderinger.

Alle enheter skal vise til en verdivurdering. Der hvor en identifiserer
eller får kunnskap om at enheten har høye eller svært høye klassifiserte
verdier, skal verdiene analyseres videre i en forenklet
sikkerhetsanalyse. Linjeleder er ansvarlig for å se til at overnevnte
vurderinger og eventuelle analyser gjennomføres i tråd med
gjennomførende del av styringssystemet.

Detaljert sikkerhetsanalyse stiller ytterligere krav til vurderinger.
Det skal årlig utpekes et visst antall enheter som skal gjennomgå en
slik en med godkjenning fra universitetsdirektør. Utvelgelsen av disse
skal blant annet baseres på risikobildet ved UiB, tildelingsbrev, og
øvrig samfunnsutvikling.

Utvalgt enhet og sikkerhetsorganisasjonen ved EIA skal felles samarbeide
om gjennomføring av en slik en.

Overnevnte vurderinger og analyser skal gi bidra som beslutningsgrunnlag
for linjeledere og universitetsdirektør i arbeidet mot å ha en
tilstrekkelig og forsvarlig sikring av UiB sine bygg og verdier.
Risikoer som klassifiseres som høy eller svært høy skal ikke aksepteres
før det gjort et grundig arbeid for å finne realistiske
risikoreduserende tiltak. Kun universitetsdirektøren kan akseptere
risikoer (restrisikoer) som fremdeles er høye eller svært høye etter
godkjente tiltak.

Status om UiB sitt sikkerhetsarbeid skal sammenstilles og rapporteres
årlig til universitetsdirektør og er med på forme hvert års
målsettinger.

**11. Sikkerhetsorganisasjon, ansvar, roller og myndighet**
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**11.1 Universitetsdirektør**
'''''''''''''''''''''''''''''

Universitetsdirektøren har overordnet ansvar for all sikkerhet på UiB.

For UiB sine bygg og verdier innebærer dette å ha et system som ivaretar
en systematisk kartlegging og forsvarlig sikring mot uønskede hendelser.

**11.2 Eiendomsdirektør**
'''''''''''''''''''''''''

Eiendomsdirektøren har ansvar for at:

-  Styringssystemet gjennomgår årlig revisjon og godkjennes av
   universitetsdirektøren
-  Det foreligger underliggende retningslinjer til styringssystemet som
   gjenspeiler UiB sine aktiviteter og gjeldende risikobilde
-  Det foreligger nødvendige rutiner og prosedyrer som sikrer oppfølging
   av retningslinjene og føringer som gis i styringssystemet
-  Det foreligger årsrapport og årsplan for sikring av bygg og verdier,
   samt at disse formidles til universitetsdirektør og andre relevante
   beslutningstakere

**11.3 Sikkerhetsrådgiver**
^^^^^^^^^^^^^^^^^^^^^^^^^^^

Sikkerhetsrådgiver skal:

-  Vedlikeholde styringssystem for sikring av bygg og verdier
-  Være rådgiver for UiB sine enheter i sikkerhetsspørsmål og
   problemstillinger. Fra anskaffelser og innføring av nye produkter og
   tjenester, til utarbeidelse av planverk, tester og øvelser.
-  Veilede og bidra med fagvurderinger ved utarbeidelse av
   verdivurderinger og sikkerhetsanalyser
-  Føre oversikt over enheters sikkerhetsarbeid i henhold til
   overordnede mål og strategier
-  Ved behov gjennomføre utvalgte sikkerhetsrevisjoner innenfor
   fagområdet
-  Holde seg orientert om gjeldende aktiviteter på UiB og risikobilde,
   og bidra til at sistnevnte gjenspeiles i styrende dokumenter til UiB

**11.4 Brann- og sikkerhetsingeniør:**
''''''''''''''''''''''''''''''''''''''

-  Leder av vektertjenesten og kortsenter
-  Følge opp leverandør av sikkerhetsutstyr
-  Være rådgiver for UiB sine enheter i spørsmål om adgangskontroll,
   skall – og verdisikring, og brannsikkerhet. Fra anskaffelser og
   innføring av nye produkter og tjenester, til utarbeidelse av
   planverk, tester og øvelser.
-  Bidra med fagvurderinger i verdivurderinger og sikkerhetsanalyser
-  Bidra med å føre oversikt over enheters sikkerhetsarbeid
-  Holde seg orientert om gjeldende aktiviteter på UiB og risikobilde,
   og bidra til at sistnevnte gjenspeiles i styrende dokumenter til UiB

**11.5 Linjeledere**
''''''''''''''''''''

Linjeleder er ansvarlig for:

-  Å sikre verdier på enheten sin
-  Å definere sikkerhetsmål for egne verdier
-  At det gjennomføres nødvendige vurderinger, analyser og tiltak i tråd
   med styringssystemet og dets retningslinjer for dette.
-  Å se til at det avsettes ressurser og midler til risikoreduserende
   tiltak på egen enhet. Der hvor midler eller tiltak er av større
   og/eller prinsipiell karakter skal dette formidles til
   hensiktsmessige beslutningsfora iht. til «Regelsamlingens Del 1.
   punkt 1.3. Regler for styringsorgan»
-  Årlig rapportere om status på sikring av verdier til
   universitetsdirektør i henhold til kapittel «2, Retningslinje for
   årsrapport» i styrende del. Økonomi i sin helhet rapporteres i tråd
   med etablerte retningslinjer og rutiner for dette.
-  Der hvor relevant; utarbeide rutiner og prosedyrer som støtter opp
   under styringssystemet og tilhørende retningslinjer
-  Det vises for øvrig til kapittel «4.5 sytemeieransvar» i
   «Styringssystem for informasjonssikkerhet (SIP) – Del 1 – Styrende
   del» hvor systemeiers ansvar vedrørende blant annet anskaffelse av
   nye systemer fremgår. Informasjonssikkerhet skal sees i sammenheng
   med sikring av verdier

**11.6 Bruker**
'''''''''''''''

Bruker har ansvar for å ivareta UiBs verdier, forvalte installerte
sikkerhetstiltak i henhold til spesifisert bruk, og melde feil, skader,
behov og sikkerhetsavvik så snart de gjøres kjent med dette i henhold
til definerte retningslinje. Se kapittel «11.Retningslinjer for
håndtering av feil, skader og sikkerhetsavvik i gjennomførende del til
styringssystemet.

**12. Beredskap**
^^^^^^^^^^^^^^^^^

Universitetsdirektøren har overordnet ansvar for den sentrale
beredskapen ved UiB. Beredskap for sikring av bygg og verdier inngår i
den sentrale beredskapen.

Eiendomsdirektør har operativt ansvar og fullmakt til å treffe tiltak
for å hindre skade og forebygge fare for skade, samt å iverksette tiltak
med sikte på bevissikring og koordinere tiltak for å utbedre eventuelle
skader på eiendomsmassen til universitetet.

Linjeleder har ansvar for at relevante funn ifra verdivurderinger og
sikkerhetsanalyser innarbeides i det lokale beredskapsplanverket. Det
vil si beskrivelser av hvordan en ved eventuelle, uønskede hendelser
skal håndtere dette og av hvem. Videre har linjeledere ansvar for at
beredskapsplanverk tar høyde for driftsavbrudd på systemene der de er
systemeier, og ser til implementering av mottiltak for å redusere eller
unngå dette.

====================== ============================= ===================
Dato                   Kommentar                     Lagt inn av
====================== ============================= ===================
16. desember 2020      Rettskriving og presiseringer Mona Viksøy
01. juli 2020 10:39:12 Nytt dokument                 Steffen Hauge Wolff
====================== ============================= ===================
