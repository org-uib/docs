Del 2 - gjennomførende og kontrollerende del - Styringssystem for sikring av bygg og verdier
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Godkjent av universitetsdirektøren 11.06.2020

**1. Styringssystemets oppbygging**
^^^^^^^^^^^^^^^^^^^^^^^^^^^^^^^^^^^

Dette dokumentet utgjør sammen med «styringssystem for sikring av bygg
og verdier – del 1- styrende del» det samlede styringssystemet og
gjelder for alle enheter på UiB.

**2.** **Retningslinjer for årsrapport**
^^^^^^^^^^^^^^^^^^^^^^^^^^^^^^^^^^^^^^^^

Sikkerhetsrådgiver skal årlig utarbeide en årsrapport for arbeidet med
sikring av bygg og verdier på enhetene til UiB innen gjeldende år.
Planen skal godkjennes av Eiendomsdirektør før årsskifte.

Årsrapporten skal minimum inneholde status om:

-  Tiltak fra foregående ledelsens gjennomgang
-  Risikobildet på UiB
-  Pågående aktiviteter på UIB
-  Sikkerhetsmål og strategi
-  Sikkerhetsorganiseringen
-  Sikkerhetsavvik
-  Sikkerhetsrevisjoner
-  Verdivurderinger, sikkerhetsanalyser, og oppfølging av disse
-  Ressurs- og kompetansebehov
-  Tilbakemeldinger fra enheter på UiB i henhold til overnevnte.

Årsrapporten skal videre bygge ledelsens gjennomgang. Eiendomsdirektør
er ansvarlig for å tilrettelegge for ledelsens gjennomgang\ *.*

Ledelsens gjennomgang skal presentere hovedfunnene fra årsrapporten og
gjennomføres med universitetsdirektør og i felles avdelingsdirektørmøte.

Se vedlegg 1. Mal. Årsrapport for sikring av bygg og verdier

**3.** **Retningslinjer for årsplan**
^^^^^^^^^^^^^^^^^^^^^^^^^^^^^^^^^^^^^

Eiendomsdirektør skal årlig utarbeide en årsplan for arbeidet med
sikring av bygg og verdier i samråd med sikkerhetsrådgiver\ *.* Planen
skal utarbeides før årsskifte og gjelde for neste kalenderår.
Universitetsdirektør godkjenner årsplanen med tilhørende dokumentasjon
av hvilke strategi som skal velges for å håndtere risikoområdene. Videre
innarbeides planen i årlige lokale, tildelingsbrevs målsettinger og
fokusområder. Tildelingsbrev fra Kunnskapsdepartementet vil også kunne
sette føringer for de lokale tildelingsbrev.

Dersom årsplanen avdekker behov for ekstraordinære midler skal
universitetsdirektør informeres tidligst mulig slik at vurderinger og
eventuelle tilpasninger kan gjøres i forslag til årsbudsjett før endelig
vedtak i universitetsstyret.

Årsplanen skal minimum beskrive følgende:

-  Oversikt over neste års målsettinger og fokusområder for arbeidet med
   sikring av bygg og verdier ved UiB, samt tiltak og aktiviteter for å
   understøtte disse.
-  Sikkerhetsanalyser: Oversikt over eventuelle bygg og enheters verdier
   som skal gjennomføre en detaljert analyse
-  Opplæringstiltak: Oversikt over tiltak for å tilføre ansatte og
   studenter kompetanse slik at de kan ivareta sitt sikkerhetsansvar
-  Informasjonstiltak: Oversikt over planlagte informasjonstiltak om
   relevante sikkerhetsutfordringer og annen relevant informasjon
-  Sikkerhetsrevisjoner: Planlagte sikkerhetsrevisjoner og hvilke
   sikkerhetsområder som skal revideres.

Se vedlegg 2. Mal. Årsplan. EIA direktør

**4. Retningslinjer for linjeledere**
^^^^^^^^^^^^^^^^^^^^^^^^^^^^^^^^^^^^^

Linjeleder skal:

-  Sikre verdier på enheten sin.
-  Ha ansvar for verdisikring og samarbeide med Eiendomsavdelingen (EIA)
   om skallsikring
-  Sørge for at det gjennomføres verdivurdering og implementere
   nødvendige sikkerhetstiltak innenfor egen enhet.
-  Sørge for at det gjennomføres sikkerhetsanalyse dersom enheten har
   høye eller svært høye klassifiserte verdier og implementere
   nødvendige sikkerhetstiltak
-  Utpeke planansvarlig for vedlikehold av verdivurderinger og
   sikkerhetsanalyser med nødvendig tiltaksplaner
-  Godkjenne sikkerhetsmål for verdier på enheten
-  Se til at verdivurderinger og eventuelle sikkerhetsanalyser
   gjennomgås, oppdateres og revideres i tråd med etablerte
   retningslinjer og syklus for dette. Overnevnte skal være dokumentert
   og sporbart.
-  Gå i dialog med naboenheter eller underliggende enheter der hvor
   relevant for å oppnå helhetlig sikring
-  Sørge for at sikkerhetstiltak er hensiktsmessige i henhold til behov
   og følger retningslinjer ved UiB og lovverk
-  Sørge for at sikkerhetstiltak innenfor eget ansvarsområde er robuste
   med hensyn på forvaltning, drift og vedlikehold. Tiltakene skal følge
   anerkjente og etablerte standarder og praksis ved UiB, samt ha
   nødvendig oppetid ved driftsavbrudd og sabotasje i tråd med verdiers
   klassifisering.
-  Sørge for at systemer ivaretar informasjonssikkerhet og personvern,
   og etterlever alle relevante lover, forskrifter og retningslinjer
-  Sørge for at etterlevelse av styringssystemet inkluderes i enhetens
   internkontrollarbeid, og bidra til at dette følges opp i alle ledd
-  Sørge for at enheten ivaretar leverandør- og brukerkontakt ved
   verdisikring i den daglige drift
-  Orientere sikkerhetsorganisasjonen ved EIA i saker hvor det
   planlegges nye sikkerhetstiltak og systemer
-  Sørge for at sikkerhetsmål og tiltak for å sikre enhetens verdier
   blir definert og fulgt opp ved inngåelse av leiekontrakter hos
   eksterne aktører, og i byggeprosjekter som berører eget areal og
   funksjoner. Sistnevnte inkluderer de ulike fasene i byggeprosjekter
-  Sørge for at sikkerhetsanalyser og tiltaksplaner som utarbeides i
   byggeprosjekter og ved inngåelse av leiekontrakter vedlikeholdes i
   driftsfasen.
-  Årlig rapportere til universitetsdirektør via sikkerhetsrådgiver om
   status for sikkerhetsarbeidet for sikring av fysiske verdier på
   enheten. Se kapittel «2.retningslinje for årsrapport» ovenfor.

**5. Retningslinjer for Eiendomsavdelingen**
^^^^^^^^^^^^^^^^^^^^^^^^^^^^^^^^^^^^^^^^^^^^

Utover ansvaret som beskrives i det samlede styringssystem, har
Eiendomsavdelingen (EIA) et særskilt ansvar for følgende:

-  Gi råd og støtte til UiBs enheter med faglige vurderinger knyttet til
   ivaretakelse av verdisikring og skallsikring
-  Driftsansvar for bygg UiB eier selv eller gjennom eiendomsselskapene
   knyttet til teknisk infrastruktur. Dette inkluderer sikring og
   oppetid på dører i byggets skall, vann-, elektro-, brann -og
   klimaanlegg, med mindre annet er regulert i leie – serviceavtale.
-  Ivareta skallsikring av byggene i samråd med enhetene
-  Koordineringsrolle ved vurdering og bestilling av verdisikring
-  Ha tjenesteleveranseavtaler med enhetene på UiB som beskriver hvilke
   tjenester som leveres, roller og ansvar mellom partene, og
   servicenivå
-  Forvalte rammeavtaler som dekker vektertjenesten for UiB, alarmmottak
   og lignende sikkerhetsleveranser
-  Produksjon, programmering og utlevering av adgangskort for UiB
   brukere
-  Følge opp og koordinere enheters behov for sikkerhetsmål og tiltak i
   byggeprosjekter, og ved inngåelse av leiekontrakter hos eksterne
   aktører.

**6. Retningslinje for sikkerhetsstyring i byggeprosjekter**
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**6.1 Ansvar**
''''''''''''''

-  Linjeleder ved berørte areal er ansvarlig for å definere behov og se
   til at tiltak gjennomføres for å sikre enhetens verdier i prosjekters
   ulike faser. Herunder, hvilket sikkerhetsmål og kriterier som må
   ligge til grunn for en forsvarlig sikring, og bidra med nødvendige
   fagressurser, vurderinger og oppfølging.

-  Prosjektseksjonen ved Eiendomsavdelingen (EIA) er
   prosjekteringsansvarlig for vedlikehold og utvikling av eksisterende
   og ny bygningsmasse (med mindre prosjektet er finansiert direkte over
   statsbudsjettet). Herunder, ansvarlig for å se til at nødvendige
   vurderinger av sikkerhet innhentes fra de med ansvar i denne
   retningslinjen, og at disse dokumenteres for det avgrensede prosjekt
   i samarbeid med berørte enhet.

-  Sikkerhetsorganisasjonen ved EIA er rådgiver og kvalitetssikrer av
   overnevnte vurderinger.

-  Universitetsdirektør beslutter endelig sikkerhetsmål for større
   byggeprosjekter. Ved særskilte behov gjøres dette for mindre også.

**6.2 Sikkerhetsstrategi**
''''''''''''''''''''''''''

I tillegg til overordnede strategier beskrevet i styringssystemets
styrende del – del 1, gjelder følgende strategier for alle
byggeprosjekter ved UiB:

-  Skallsikring og verdisikring skal vurderes i tidligst mulige
   prosjektfase og være tema i alle faser. Fra prosjektering, til
   byggefase, og avhending.
-  Grad av vurderinger skal sees i sammenheng med om det er et mindre
   eller større prosjekt. Mindre prosjekt kjennetegnes av mandat, mens
   større skal også ha styringsdokument og regelmessig rapportering til
   styringsgruppe.
-  Vurderinger skal dekke om uønskede hendelser kan gi en negativ
   konsekvens for bygget og dets verdier innenfor prosjektets
   avgrensning.
-  Tema i vurderingene skal minimum inkludere tyveri, innbrudd, hærverk,
   brann, vann og klima
-  Alle vurderinger skal ha en tilhørende tiltaksplan med ansvar og
   frister for å redusere identifiserte risikoområder før byggestart kan
   igangsettes.
-  Det arkitektoniske uttrykk og arealutforming på innsiden skal være
   vurdert ifra et sikkerhetsperspektiv: plassering, utforming av
   skallet, innsyn, åpne versus lukkede arealer, fysiske barrierer,
   rømningsmuligheter mm.
-  Utvendige sikkerhetstiltak skal bidra til et positivt bymiljø
-  Alle vurderinger skal dokumenteres

**6.3 Gjennomføring**
'''''''''''''''''''''

-  Det skilles mellom risikoanalyse av byggefasen og risikoanalyse i
   prosjekteringen
-  Risikoanalyse for byggefasen, iht. byggherreforskriften, skal
   foreligge i alle typer prosjekter og styres av prosjektleder. Her
   skal minimum sikring mot uvedkommende inngå som obligatorisk punkt.

-  Risikoanalyse i prosjekteringen av bygget skal foreligge i alle
   større prosjekter sammen med en sikkerhetsstrategi. Dette innebærer
   at følgende skal vurderes og dokumenteres i tråd med
   ansvarsbeskrivelsene ovenfor:

   -  En sikkerhetsstrategi for hvordan fagvurderinger av skallsikring
      og verdisikring skal følges gjennom prosjektets ulike faser frem
      til avhending. Videre skal sikkerhetsstrategien si noe om hvilket
      sikkerhetsmål som skal gjelde for bygget og verdiene i det.
   -  Sikkerhet som egen temaanalyse i henhold til kriterier i
      «9.retningslinje om sikkerhetsanalyse ved UiB» nedenfor. Målet er
      å vedlikeholde den gjennom prosjektets syklus og vise til
      restrisiko for en eventuell driftsfase. Det må videre vurderes om
      sikring av ansatte og studenter skal inngå i vurderingene grunnet
      overlapp.
   -  Øvrige fagområder følges opp i egne vurderinger og dokumenter i
      henhold til lovkrav og retningslinjer på UiB
   -  Mindre prosjekter skal vurdere behov for risikoanalyser som
      ivaretar sikkerhet i prosjekteringen dersom særskilte forhold
      foreligger. For eksempel spesielle eller større klassifiserte verdier,
      komplekse avhengigheter i arealet, manglende erfaring med tiltak.
      
**6.4 Oppbevaring og distribusjon**
'''''''''''''''''''''''''''''''''''

For oppbevaring og distribusjon av sikkerhetsdokumentasjon gjelder
kapittel «10. Retningslinjer for oppbevaring og deling av
sikkerhetsdokumentasjon»

Informasjon om planlagte prosjekter skal oversendes i tidligst, mulige
prosjektfase til sikkerhetsorganisasjonen ved EIA.

**6.5 Feil, skader og sikkerhetsavvik**
'''''''''''''''''''''''''''''''''''''''

EIA skal se til kapittel «11.Retningslinjer for håndtering av feil,
skader og sikkerhetsavvik» i sine vedlikehold- og utviklingsprosjekter
på lik linje med øvrige krav til vurderinger, dokumentasjon og
sporbarhet.

Videre skal EIA se til at det foreligger tydelig definerte avvikssystem
i prosjekter hvor leverandører brukes, eller der eksterne er byggherre,
som sikrer erfaringsoverføring og statistikk.

**6.6 Evaluering**
''''''''''''''''''

Alle større prosjekter skal ha en skriftlig evaluering hvor alle
involverte inkluderes. Forbedringspunkter følges opp gjennom
utarbeidelse av tiltaksplan.

**7. Retningslinjer for verdivurdering**
^^^^^^^^^^^^^^^^^^^^^^^^^^^^^^^^^^^^^^^^

**7.1 Ansvar**
''''''''''''''

Linjeleder har ansvaret for å gjennomføre og dokumentere en vurdering av
verdiene på enheten sin, samt følge opp funn med nødvendige tiltak.

**7.2 Grenseflate**
'''''''''''''''''''

-  Verdier kan i andre sammenhenger omfatte immaterielle verdier som
   liv/helse eller informasjonssikkerhet. Vurderinger av disse temaene
   skal ordinært tas i definerte verktøy og metoder i HMS-seksjonens
   eller IT-avdelingens retningslinjer.

-  Verdivurdering som verktøy kan tilrettelegge for vurderinger av
   liv/helse og informasjonssikkerhet. Dersom dette gjøres, skal dette
   koordineres med respektive fagavdelinger.

**7.3 Praktisk gjennomføring**
''''''''''''''''''''''''''''''

Verdivurderingen skal gjennomføres av en tverrfaglig arbeidsgruppe som
består av en som har oversikt over arealer innad relevante enhet,
kunnskap om verdier en har i disse arealene, eksisterende
organisatoriske og teknologiske tiltak og eventuelle forbedringsområder.
Dette hever påliteligheten til vurderingen og minsker usikkerhetene. En
kombinasjon av representant fra ledelsen og medarbeidere er
hensiktsmessig. Det er en fordel at arbeidsgruppen ikke blir for stor.
En gruppe på fem stykker +/- vil være passende.

Se vedlegg 3. Mal. Verdivurdering

**7.4 Fasene i verdivurderingen**
'''''''''''''''''''''''''''''''''

-  Igangsetting
-  Verdivurdering
-  Sikkerhetsmål
-  Vurdering av tiltak
-  Rapportering
-  Revisjon

**7.4.1 Igangsetting**
                      

7.4.1.1 Rammeverket

Før enhver analyse igangsettes skal forutsetninger og rammeverket for
arbeidet beskrives. Dette innebærer beskrivelse av mål, organisering,
hvem som skal inngå som ressurser, eierskap, plan for innhenting av
informasjon, rekkefølge, og avgrensninger som gjøres.

Enhver verdivurdering skal forankres hos linjeleder.

Hva som utgjør rammene vil kunne påvirkes av årlige fokusområder
godkjent av universitetsdirektør og eventuelle tildelingsbrev.

**7.4.2. Verdivurdering**
                         

Her identifiserer, vurderer og klassifiserer en verdien en eier,
forventer å eie i fremtiden eller forvalter for andre eiere.
Verdivurderingen er det viktigste vurderingsgrunnlaget og skal brukes
for å prioritere bruk av ressurser i en sikringssammenheng. Det bør
beskrives kvalitativt hvilke negativ konsekvens tap eller skade av
verdien kan få.

**7.4.3 Sikkerhetsmål**
                       

Det fastsettes mål for hva som er ønsket eller akseptabel tilstand for
verdier gitt en uønsket hendelse Målene skal blant annet baseres på krav
i regelverk, styrende dokumenter og målsettinger hos UiB. Videre skal
målene så langt som mulig være realistiske og målbare, slik at en kan på
senere tidspunkt verifisere om implementerte sikkerhetstiltak har hatt
ønsket effekt. Linjeleder skal godkjenne målene og løfte dem videre i
linjen dersom av større karakter eller de berører andre avdelingers
ansvarsområder.

**7.4.4 Vurdering av tiltak**
                             

Basert på funn i verdivurderingen og sikkerhetsmålene som er definert,
vurderes behov for tiltak for verdier klassifisert som moderat.
Eventuelle høyere klassifiserte verdier følges opp i en forenklet
sikkerhetsanalyse. Det er ofte hensiktsmessig å kombinere både
teknologiske, organisatoriske og menneskelige tiltak. Ved utarbeidelse
av forslag til tiltak må en gjøre vurderinger knyttet til kostnader og
vurdere effekten av tiltakene i henhold til definerte sikkerhetsmål

**7.4.5 Valg av tiltak**
                        

Linjeleder godkjenner eventuelle forslag til tiltak. Dersom tiltak
besluttes følges disse opp i en tiltaksplan

**7.4.6 Rapportering**
                      

Ferdige dokumenter skal oversendes sikkerhetsorganisasjonen ved EIA
fortløpende etter gjennomføring. Dokumentene utgjør en del av
rapporteringsgrunnlaget for årsrapport, ledelsens gjennomgang og
årsplan.

**7.4.7 Revisjon**
                      

Verdivurderingen og eventuell tiltaksplan skal gjennomgås årlig og
oppdateres der hvor endringer har skjedd. For eksempel anskaffelse eller
lån av nye verdier, forflytning av eksisterende verdier, endringer i
samfunns- og trusselbildet, endring i organisatoriske forhold mm.
Vurderingen skal revideres i sin helhet minimum annethvert år.

**8. Retningslinjer for sikkerhetsanalyse**
^^^^^^^^^^^^^^^^^^^^^^^^^^^^^^^^^^^^^^^^^^^

**8.1 Ansvar**
''''''''''''''

Linjeleder har ansvaret for å gjennomføre og dokumentere en forenklet
sikkerhetsanalyse på enheten sin dersom enheten har verdier av høy eller
svært høy klassifisering.

Sikkerhetsorganisasjonen ved Eiendomsavdelingen (EIA) og linjeleder er
sammen ansvarlige for å gjennomføre detaljerte sikkerhetsanalyser ved
årlig utvelgelse av bygg og områder etter godkjenning av
universitetsdirektør. Prioriteringen skal baseres på risikobildet ved
UiB, tildelingsbrev og evt. øvrig samfunnsutvikling.

**8.2 Tema**
''''''''''''

Både forenklet og detaljert sikkerhetsanalyse skal vurdere:

-  Uønskede hendelser som kan gi en negativ konsekvens for verdier en
   eier i det daglige, skal anskaffe seg i nær fremtid eller låne fra
   andre
-  Tyveri, innbrudd, hærverk, brann, vann og klima

**8.3 Grenseflate**
'''''''''''''''''''

-  Vurderinger knyttet til uønskede hendelser som berører liv/helse
   eller informasjonssikkerhet skal ordinært tas i definerte verktøy og
   metoder i HMS-seksjonens eller IT-avdelingens retningslinjer.
   Unntaket er dersom det er følgekonsekvenser som vurderes eller
   avdekkes i analysen.
-  Sikkerhetsanalysen som verktøy kan tilrettelegge for vurderinger av
   immaterielle verdier som liv/helse også. Dersom dette gjøres, skal
   dette koordineres med HMS-seksjonen og EIA.

**8.4 Om sikkerhetsanalyse**
''''''''''''''''''''''''''''

I forenklet sikkerhetsanalyse er trusselvurdering, vurdering og valg av
uønskede hendelser, og sårbarhetsvurdering komprimert og tilrettelagt
for bruker. I detaljert sikkerhetsanalyse skal disse utgjøre egne
kapitler med mer utfyllende vurderinger av fagressurser.

**8.5 Praktisk gjennomføring**
''''''''''''''''''''''''''''''

Sikkerhetsanalyser skal gjennomføres av en tverrfaglig arbeidsgruppe som
består av en som har oversikt over arealer innad relevante enhet,
kunnskap om verdier en har i disse arealene, eksisterende
organisatoriske og teknologiske tiltak og eventuelle forbedringsområder.
En kombinasjon av representant fra ledelsen og medarbeidere er
hensiktsmessig. Det er en fordel at arbeidsgruppen ikke blir for stor.
En gruppe på fem stykker +/- vil være passende.

Møtet ledes av en møteleder med fortrinnsvis erfaring fra
risikoanalysearbeid og med hjelp fra sekretær.

Sikkerhetsorganisasjonen ved EIA kan bistå ved rådgivning for
gjennomføring av sikkerhetsanalyse, samt spørsmål og problemstillinger
knyttet til de ulike fasene nedenfor.

Se vedlegg 4. Mal. Forenklet sikkerhetsanalyse

**8.6 Fasene i en sikkerhetsanalyse**
'''''''''''''''''''''''''''''''''''''

En sikkerhetsanalyse skal inneholde følgende vurderinger, helt eller
delvis, avhengig av om det er en forenklet eller detaljert analyse:

-  Igangsetting
-  Verdivurdering
-  Sikkerhetsmål
-  Vurdering og valg av uønskede hendelser
-  Trussel -/ sannsynlighetsvurdering
-  Sårbarhetsvurdering
-  Vurdering av risiko
-  Presentasjon av risikobildet
-  Forslag til tiltak
-  Kort beskrivelse av strategi og valg av tiltak
-  Verifisering og kontroll
-  Rapportering
-  Revisjon

**8.6.1 Igangsetting**
                      

8.6.1.1 Rammeverket

Før enhver analyse igangsettes skal forutsetninger og rammeverket for
arbeidet beskrives. Dette innebærer beskrivelse av mål, organisering,
hvem som skal inngå som ressurser, eierskap, plan for innhenting av
informasjon og rekkefølge, og avgrensninger som gjøres.

Enhver sikkerhetsanalyse skal forankres hos linjeleder.

Hva som utgjør rammene vil kunne påvirkes av årlige fokusområder
godkjent av universitetsdirektør og eventuelle tildelingsbrev

8.6.1.2 Usikkerhet

Som med de fleste risikoanalyser medfører vurderingene en viss grad av
usikkerhet avhengig av hva som analyseres og grad av tilgjengelig
kunnskap på analysetidspunktet. Usikkerheten bak vurderingene skal
derfor beskrives i sikkerhetsanalysen

8.6.1.3 Pålitelighet

Bruk av tverrfaglige arbeidsgrupper, kombinert med administrativ og
praktisk kunnskap, samt ulike kilder og referanser, vil ofte heve
påliteligheten til analysene som gjennomføres. Det er viktig med kritisk
tenkning og at en begrunner og dokumenterer valgene en gjør underveis i
analysen. Samlet gir dette sporbarhet til senere revisjoner og letter
arbeidet for beslutningstaker

**8.6.2 Verdivurdering**
                        

Her identifiserer, vurderer og klassifiserer en verdien en eier,
forventer å eie i fremtiden eller forvalter for andre eiere.
Verdivurderingen er det viktigste vurderingsgrunnlaget og skal brukes
for å prioritere bruk av ressurser i en sikringssammenheng. Det bør
beskrives kvalitativt hvilke negativ konsekvens tap eller skade av
verdien kan få

Dersom enheten har allerede gjennomført en verdivurdering, skal
tidligere funn om høye eller svært høye klassifiserte verdier følges opp
i denne fasen i sikkerhetsanalysen. Lavere klassifiserte verdier kan
integreres i samme analyse for helhet og forenkling. Dersom sistnevnte
gjøres, må dette beskrives.

**8.6.3 Sikkerhetsmål**
                       

Det fastsettes mål for hva som er ønsket eller akseptabel tilstand for
verdier gitt en uønsket hendelse. Målene skal blant annet baseres på
krav i regelverk, styrende dokumenter og målsettinger hos UiB. Videre
skal målene så langt som mulig være realistiske og målbare, slik at en
kan på senere tidspunkt verifisere om implementerte sikkerhetstiltak har
hatt ønsket effekt. Linjeleder skal godkjenne målene og løfte dem videre
i linjen dersom av større karakter eller de berører andre avdelingers
ansvarsområder.

Dersom enheten har allerede definert sikkerhetsmål i verdivurderingen
sin må dette sees i sammenheng med målene som defineres i
sikkerhetsanalysen.

**8.6.4 Vurdering og valg av uønskede hendelser**
                                                 

En beskrivelse av hvordan relevante, uønskede hendelser kan påvirker
verdier negativt. Her må en se verdiene sine i sammenheng med resten av
bygget og dets tekniske infrastruktur som ofte bidrar til forvaltningen
av verdiene. Det er videre viktig å balansere mellom for få og for mange
scenarioer for å belyse hvor en er sårbare. Det er ikke nødvendigvis
behov for å velge scenarioer for alle identifiserte verdier.

**8.6.5 Trusselvurdering**
                          

Gjøres der hvor en skal analysere uønskede hendelser der noen tilsiktet
kan ramme verdier. Trusselvurderingen skal identifisere og beskrive
eventuelle trusselaktører og faktorer som påvirker trusselnivået.
Aktører vil ordinært være enkeltpersoner og/eller grupper. Vurderingen
bør baseres på flere forskjellige kilder der hvor mulig.

**8.6.6 Sannsynlighetsvurdering**
                                 

Gjøres der hvor en skal analysere uønskede hendelser der uhell og
ulykker, utilsiktede hendelser, kan ramme verdier.
Sannsynlighetsvurderingen angir et tidsrom for når en hendelse estimeres
å inntreffe. Vurderingen er kunnskapsbasert og kan kombineres med
statistikk

**8.6.7 Sårbarhetsvurdering**
                             

Sårbarhetsvurderingen skal avdekke i hvilken grad enheten er sårbare i
de de uønskede som er valgt som relevante. Det skal vurderes i hvilken
grad det eksisterer barrierer eller sikkerhetstiltak som vil være i
stand til å forhindre den uønskede handlingen. Dersom slike barrierer
eksisterer, skal det vurderes hvor godt de motstår de uønskede
hendelsene

**8.6.8 Vurdering av risiko**
                             

Her sammenstilles tidligere vurderinger til én vurdering for hver
uønskede hendelse. Vurderingen skal kort begrunne og oppsummere
tidligere resultater og konkludere med et risikonivå for hver uønskede
hendelse. Usikkerhet bak vurderingene skal også inngå

**8.6.9 Presentasjon av risikobildet**
                                      

Presentasjon av risikobildet skal presenteres lettfattelig for
beslutningstaker. Hensikten er å gi et beslutningsgrunnlag for videre
sikkerhetsstyring. Det bør derfor også forsøkes å integrere punktet
ovenfor. Gevinstpotensialet skal også belyses.

**8.6.10 Forslag til tiltak**
                             

Basert på funn i sårbarhetsvurderingene formuleres forslag til tiltak
for å redusere disse og/eller påvirke en eventuell trusselaktør eller
sannsynligheten til de uønskede hendelsene. Det er ofte hensiktsmessig å
kombinere både teknologiske, organisatoriske og menneskelige tiltak. Ved
utarbeidelse av forslag til tiltak må en gjøre vurderinger knyttet til
kostnader og vurdere effekten av tiltakene i henhold til definerte
sikringsmål

Det skal vurderes risikoreduserende tiltak, forebyggende og
skadereduserende, dersom risikonivået er moderat eller høyere. Alle høye
eller svært høye risikoer skal prioriteres tiltak på.

**8.6.11 Valg av strategi**
                           

Ved valg av strategi velges overordnede prinsipper for hvordan risiko
skal håndteres. Dette er en ledelsesbeslutning og skal godkjennes av
linjeleder. Utgangspunktet bør være at en forsøker å redusere/fjerne
risikoen\ *.* Andre aktuelle strategier kan være å unngå aktiviteten,
overføre og akseptere. Ulike sikkerhetsanalyser kan gi ulike strategier
avhengig av situasjon og forutsetninger som definerte sikkerhetsmål,
lovkrav, økonomi mm. Uavhengig av valg av strategi må en beskrive ulike
alternativer og konsekvenser ved valg(ene). Valg av strategi må
gjenspeiles i tiltaksplanen.

**8.6.12 Valg av tiltak**
                         

Her fatter beslutningstaker endelig avgjørelse om valg av tiltak og
baseres på overnevnte punkter. Valg av tiltak tilpasses den enkelte
enhet og situasjonen denne befinner seg i. Tiltakene følges opp som
beskrevet i kapittel «9. Retningslinje for etablering av
sikkerhetstiltak» nedenfor og inngår i den totale sikkerhetsstyring. Det
vil si en kontinuerlig syklus for monitorering, rapportering og
forbedring. Er tiltakene av større karakter og/eller prinsipiell
betydning må disse løftes videre i linjen.

**8.7 Verifisering og kontroll**
''''''''''''''''''''''''''''''''

Tiltak og strategier skal verifiseres at de er gjennomført og bidrar til
å oppnå definerte målsetting. En slik verifisering inkluderer at en
vurderer om noen av forutsetningene for sikkerhetsanalysen har endret
seg utover i prosessen.

En plan lages for verifiseringen. Denne skal inneholde mål og
målekriterier. Her kan en ta i bruk for eksempel øvelser og revisjoner
som hjelpemidler.

Dersom verifiseringen avdekker avvik skal det vurderes og besluttes om
avvikene skal lukkes ved iverksettelse av korrigerende tiltak eller
akseptering av risikoen. Hvis det besluttes korrigerende tiltak, skal
det lages en tiltaksplan.

**8.8 Rapportering**
''''''''''''''''''''

Ferdige dokumenter skal oversendes sikkerhetsorganisasjonen ved EIA
fortløpende etter gjennomføring. Dokumentene utgjør en del av
rapporteringsgrunnlaget for årsrapport, ledelsens gjennomgang og
årsplan.

**8.9 Revisjon**
''''''''''''''''

Sikkerhetsanalysen med tilhørende tiltaksplan og verifisering skal
minimum gjennomgås og oppdateres årlig. Ved endringer i organisatoriske
forhold, lovverk, økonomi, teknologisk utvikling, trusselbildet i
samfunnet, implementering av tiltak mm., gir dette grunnlag for
oppdatering. Analysen skal revideres i sin helhet minimum annethvert år.

**9. Retningslinje for etablering av sikkerhetstiltak**
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**9.1 Ansvar**
''''''''''''''

Linjeleder er ansvarlig for å ha oversikt over sine verdier og at de er
tilfredsstillende sikret mot uønskede hendelser i henhold til
ansvarsområde. Dette inkluderer uønskede hendelser som tyveri, innbrudd,
hærverk, brann, vann og klima.

Ved verdivurderinger må verdienes klassifisering derfor sees i
sammenheng med behov for tiltak og tilhørende tiltaksplan. Alle
sikkerhetsanalyser derimot skal ha en tiltaksplan.

**9.2 Tiltaksplan**
'''''''''''''''''''

Tiltaksplanen skal minimum inneholde følgende punkter:

-  Henvisning til risikoområde eller verdivurdering som tilsier at
   tiltak må etableres for å unngå og/eller redusere konsekvensene ved
   uønsket hendelse
-  Oversikt over hvilke konkrete tiltak som skal etableres for å
   redusere identifiserte risikoområde
-  Nummerering på foreslåtte tiltak
-  Beskrivelse av hvem som har ansvaret for å etablere det enkelte
   tiltak
-  Frist for når de aktuelle tiltakene skal være implementert

Planen skal holdes som et «levende dokument» og lagres sammen med
tilhørende verdivurdering eller sikkerhetsanalyse med datering og
nødvendige henvisninger.

Se mal for tiltaksplan i vedlegg 3. mal. verdivurdering og vedlegg 4.
Forenklet sikkerhetsanalyse

**9.3 Aktuelle sikkerhetstiltak**
'''''''''''''''''''''''''''''''''

Tiltak kan grupperes i teknologiske (fysiske, elektroniske og logiske),
organisatoriske og menneskelige tiltak:

-  Fysiske tiltak som hindrer og/eller forsinker uønsket adgang til
   verdier. For eksempel dører, låser gjerder, gjerder, vegg mm.
-  Elektroniske tiltak kan være automatisk innbruddsalarmanlegg,
   automatisk adgangskontroll mm. Dette er da utstyr som støtter,
   supplerer eller erstatter de fysiske.
-  Logiske tiltak sikrer informasjon som lagres eller overføres
   elektronisk, eksempelvis IKT-programvarer som brannmur. Disse
   vurderingene skal ordinært følges opp gjennom styringssystem for
   informasjonssikkerhet og personvern. Dersom særskilte forhold
   foreligger bør det likevel belyses i sikkerhetsanalysen også.
-  Organisatoriske tiltak kan bestå av skriftlige eller muntlige
   beskrivelser, vurderinger og beslutninger som regulerer ledelse,
   organisering, prosesser, analyser, rutiner, atferd og/eller
   anvendelse av andre sikkerhetstiltak
-  Menneskelige tiltak handler om tiltak som kan påvirke persepsjon,
   vurderingsevne, kunnskap, atferd og evne til å bruke teknologiske
   tiltak og følge de organisatoriske. For eksempel holdningsskapende
   arbeid og opplæring.

**9.4 Risikoaksept**
''''''''''''''''''''

-  Verdivurderinger:
   Moderate klassifiserte verdier aksepteres, men enkle tiltak skal vurderes

-  Sikkerhetsanalyser:
   Moderate risikoer aksepteres, men enkle tiltak skal vurderes.
   Høye eller svært høye risikoer aksepteres ikke og skal prioriteres
   tiltak på.Ved svært høye risikoer skal tiltak prioriteres
   umiddelbart.
   Det skal gjøres et grundig arbeid med å finne realistiske,
   risikoreduserende tiltak ved høye eller svært høye klassifiserte
   risikoer.
   Kun universitetsdirektøren kan akseptere risikoer (restrisikoer) som
   fremdeles er høye eller svært høye etter godkjente tiltak.

**10. Retningslinjer for oppbevaring og deling av sikkerhetsdokumentasjon**
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Verdivurderinger, sikkerhetsanalyser, tilhørende tiltaks- og –
verifiseringsplaner. detaljerte bygningstegninger, modeller og teknisk
infrastruktur, herunder sikkerhetsdokumentasjon og informasjonen den
inneholder, skal ikke deles med andre enn dem som har tjenstlig behov
for det. Dersom et dokument eller dets informasjon må deles, skal det
alltid vurderes om dette må gjøres helt, delvis, eller ved andre
alternative metoder. Overnevnte dokumenter skal normalt unntas
offentlighet etter offentlighetsloven § 24,3.ledd, men det må gjøres en
vurdering ved hvert enkelt tilfelle.

Sikkerhetsdokumentasjon av denne typen er først og fremst ment for
linjeleder med utpekte fagressurser, sikkerhetsorganisasjonen ved
eiendomsavdelingen (EIA), fagressurser ved EIA nødvendig for det enkelte
prosjekt, og universitetsledelsen.

Sikkerhetsdokumentasjon skal lagres på tilgangsstyrt og begrenset
elektronisk mappe innenfor UiB sitt system. Dersom analyser og
tilhørende dokumenter skrives ut i fysisk format, skal disse ligge
nedlåst på kontor til de med tilgang til dokumentet. Når det ikke er
behov for dokumentene lenger skal disse makuleres.

Ved arealer hvor det er høyere klassifiserte verdier skal det
gjennomføres autorisasjonssamtale og ny taushetserklæring med leverandør
sine ansatte, og eventuelt UiB ansatte, dersom arbeid skal gjennomføres
i nærhet eller direkte tilknytning til denne type verdier. Linjeleder
ved berørte areal utpeker personal for gjennomføring i samråd med
sikkerhetsorganisasjon til EIA.

Rammeavtaler med leverandører på UiB skal ha eget kapittel som regulerer
overnevnte.

**11. Retningslinjer for håndtering av feil, skader og sikkerhetsavvik**
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**11.1 Ansvar**
'''''''''''''''

-  Bruker har ansvar for å ivareta UiBs verdier i sitt virke. Dette
   inkluderer å melde ifra om og registrere skader, feil og
   sikkerhetsavvik. Det skal være en lav terskel for å melde ifra.
-  Linjeleder har ansvar for å informere ansatte og studenter om
   retningslinjen, følge opp mottatte sikkerhetsavvik, vurdere mottak så
   snart som mulig, samt se til at avvik dokumenteres og ferdigstilles.
   Videre skal beredskapsledelsen i linjen varsles om uønskede hendelser
   og om potensielle kriser som kan få alvorlige konsekvenser for UIB.
-  EIA skal se til forvaltning og videreutvikling av elektronisk
   rapporteringssystem for innmelding av bygningsmessige skader, feil og
   behov, samt følge opp de registrerte sakene i respektive
   driftsområder. Videre skal EIA føre oversikt og statistikk på
   registrerte saker, både skader, feil, behov og sikkerhetsavvik.
-  Sikkerhetsorganisasjonen ved EIA skal være koordineringsledd mot
   HMS-seksjonen for å ivareta videreutvikling av funksjon for
   rapportering av sikkerhetsavvik. I tillegg til å bidra med å legge
   frem periodevise rapporter om sikkerhetsavvik ved UiB for
   Arbeidsmiljøutvalget og Læringsmiljøutvalget i saker der fysiske
   verdier og liv/helse overlapper.

**11.2 Tema**
'''''''''''''

Det skilles mellom feil, skader og sikkerhetsavvik. Disse vil kunne
variere i kritikalitet, avhengig av formålet med tiltaket, omfang, og
utviklingsstadiet.

-  Feil og skader:
   Feil og skader i/ved bygget som påvirker dets drift og infrastruktur
   negativt.For eksempel problemstillinger vedrørende dører, vinduer,
   branndeteksjon og slukkeutstyr,
   vannføring, klimaregulering

-  Sikkerhetsavvik:
   Uønskede hendelser og/eller forhold, som har ført til, førte nesten til,
   eller kan føre til, skade eller tap av verdier og bygg. For eksempel innbrudd,
   tyveri, hærverk, uvedkommende, større bygningsmessige skader, brudd på 
   styringssystem for sikring av bygg og verdier med underliggende retningslinjer
   og prosedyrer/rutiner, tildelingsbrev, lovverk mm.

**11.3 Gjennomføring**
''''''''''''''''''''''

-  Bygningsmessige feil, skader og behov skal registreres i
   Tjenesteportalen UiBHjelp (Lydia). Akutte behov skal meldes til
   respektive driftsområde og/eller vektertjenesten avhengig av
   arbeidstid og tilgjengelighet. Feilmeldinger på alarmer skal varsles
   direkte til vektertjenesten.
-  Sikkerhetsavvik skal registreres i HMS-avvikssystemet. Avhengig av
   den uønskede hendelsens karakter, skal varsling til vekter og/eller
   nødetater prioriteres først.
-  Øvrige forhold som berører personers liv/helse, for eksempel ran,
   trusler og voldsepisoder, skal følge HMS-seksjonens retningslinje:
   «retningslinjer for melding og oppfølging av helse-, miljø- og
   sikkerhetsavvik».

**11.4 Oppfølging**
'''''''''''''''''''

Alle innmeldinger skal følges opp for å minimere risiko og hindre
gjentakelse. Samtlige som registrerer skader, feil og sikkerhetsavvik
skal få tilbakemelding på status på videre håndtering.

Linjeleder skal motta kopi av alle registrerte sikkerhetsavvik innenfor
egen enhet og følge opp innenfor sitt ansvarsområde. Dette innebærer
dokumentasjon og ferdigstilling. Dersom ikke avviket kan løses lokalt
skal meldingen videresendes i linjen.

Sikkerhetsorganisasjonen ved EIA skal motta kopi av alle registrerte
sikkerhetsavvik og ved behov følge opp avvik innenfor sitt
ansvarsområde. Videre skal sikkerhetsorganisasjon ved EIA ha lesetilgang
til saksbehandling i henhold til overnevnte. Status på sikkerhetsavvik
innenfor ansvarsområde skal inngå i årsrapporten til EIA.

Dersom sikkerhetsavvik samtidig berører liv/helse skal HMS-seksjonen og
verneombud også få kopi. jfr. deres «retningslinjer for melding og
oppfølging av helse-, miljø- og sikkerhetsavvik». Det skal samarbeides
med EIA sin sikkerhetsorganisasjon, linjeleder og berørte bruker(e) om
en løsning.

**12. Vedlegg**
^^^^^^^^^^^^^^^

Vedlegg 1. Mal. Årsrapport sikring av bygg og verdier

Vedlegg 2. Mal. Årsplan. EIA direktør

Vedlegg 3. Mal. Verdivurdering

Vedlegg 4. Mal. Forenklet sikkerhetsanalyse

====================== ========================== ===================
Dato                   Kommentar                  Lagt inn av
====================== ========================== ===================
16. desember 2020      Rettskriving/presiseringer Mona Viksøy                    
01. juli 2020 10:41:51 justert titler             Steffen Hauge Wolff
01. juli 2020 10:33:42 Nytt dokument              Steffen Hauge Wolff
01. juli 2020 09:47:07 Nytt dokument              Steffen Hauge Wolff
====================== ========================== ===================
