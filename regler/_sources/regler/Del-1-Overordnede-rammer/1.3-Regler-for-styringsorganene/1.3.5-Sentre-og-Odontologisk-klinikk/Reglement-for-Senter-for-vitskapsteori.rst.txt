Reglement for Senter for vitskapsteori
--------------------------------------

Vedtatt av Universitetsstyret 15.2.2007

1. Målsetting og oppgåver for Senter for vitskapsteori
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Senter for vitskapsteori er ein tverrfagleg og interfakultær institusjon
med ansvar for vitskapsteoretisk forsking, utdanning og formidling ved
Universitetet i Bergen. Dette inkluderer mellom anna følgjande oppgåver:

-  Senteret skal drive forsking og forskarutdanning i vitskapsteori.
-  Senteret har ansvar for å gjennomføre den vitskapsteoretiske
   opplæringa i forskarutdanningane ved Universitetet i Bergen i
   samarbeid med fakulteta.
-  Senteret skal gi tilbod i vitskapsteori på forskarnivå, gjerne i
   samarbeid med andre fagmiljø.
-  Senteret skal bidra til at det blir ført debatt om vitskapsteoretiske
   spørsmål, og, i den grad ressurstilgangen tillet det, stå til teneste
   for andre fagmiljø ved Universitetet i Bergen i vitskapsteoretiske
   spørsmål, samt bidra til vitskapsteoretisk utdanning og formidling på
   regionalt, nasjonalt og internasjonalt nivå.

2. Styringsstruktur, styringsorgan og leiing
~~~~~~~~~~~~~~~~~~~~~~~~~~~~~~~~~~~~~~~~~~~~

Senter for vitskapsteori er administrativ lagt til Det humanistiske
fakultet.\*

Universitetets forskingsutvalg er høgste rådgjevande organ for
hovudlinjene for den faglege verksemnda ved senteret, inkludert den
vitskapsteoretiske opplæringa i forskarutdanningane. Senteret gjev årleg
rapport til Forskingsutvalet om verksemda. Senteret har observatørrett i
Forskingsutvalet i saker som gjeld vitskapsteoretisk opplæring i
forskarutdanninga.

Senteret har

-  senterleiar
-  stabsmøte

Senterleiar er ansvarleg leiar for senteret i forhold til dagleg drift,
strategiske val og prioriteringar, personale og ressursbruk. Vidare har
senterleiaren det overordna ansvaret for dei faglege resultata, samt
kompetanse til å gje innstilling i tilsetjingssaker. Utover dette vert
senterleiaren sin kompetanse fastsett i instruks eller delegeringsvedtak
frå styret ved Det humanistiske fakultet.

Senterleiar er ein vitskapleg tenestemann med høg forskingskompetanse i
vitskapsteori, normalt på professornivå. Stillinga er ei åremålsstilling
med fire års tilsetjing, med høve til forlenging som hovudregel etter ny
utlysing. Samla tilsetjingsperiode som leiar kan ikkje overstige tolv
år. Senterleiar vert tilsett av Universitetsstyret etter innstilling frå
styret ved Det humanistiske fakultet. Ved tilsetjing av senterleiar skal
dei tilsette ved senteret ta del i denne ved at Det humanistiske
fakultet nemner opp inntil to tilsette ved senteret til å ta del i
saksførebuingane i alle ledd. Forskingsutvalet skal ha hatt høve til å
ta del i saksførebuingane og uttale seg før tilsetjing finn stad.

Senterleiar
^^^^^^^^^^^

Senterleiaren skal sjå til at tilsette og andre som har arbeidsplass på
senteret eller på annan måte er knytt til senteret, vert høyrde og kan
øve medbestemming i saker som kjem opp. Eit sentralt instrument for å
oppnå slik medbestemming er stabsmøte.

Stabsmøte
^^^^^^^^^

Stabsmøte er eit rådgjevande organ for senterleiaren i saker som gjeld
hovudlinjene for verksemda ved senteret og andre prinsipielt viktige
saker, men også i saker som gjeld den daglege verksemda ved senteret.
Stabsmøte skal fungere som informasjons- og kontaktorgan mellom
senterleiar og dei tilsette og andre som har arbeidsplass ved senteret.
Alle som er tilsette ved senteret eller som har arbeidsplass ved
senteret, har møte- og røysterett. Senterleiar kaller jamleg saman til
stabsmøte, og minst tre gonger i semesteret.

Stabsmøte kan handsame og uttale seg i saker som gjeld organisering og
planlegging av verksemda, prinsipp for ressursbruken, budsjett og
økonomi. Senterleiar kan elles be om at stabsmøtet uttalar seg i kva sak
som helst.

Stabsmøte er ikkje eit rådgjevande organ for tilsetjingssaker og andre
saker som gjeld enkeltpersonar.

3. Økonomi
~~~~~~~~~~

Senteret vert finansiert av ei grunnløyving frå Det humanistiske
fakultet, frå dei andre fakulteta i samband med fakultetsspesifikke
tilsetjingar, prosjekt eller andre avtaler, og ved ekstern finansiering.
For å sikre den økonomiske basisen og autonomien til senteret, kan
Universitetsstyret i samband med ordinær budsjetthandsaming i tillegg
øyremerke middel direkte til senteret.

4. Stemmekrets
~~~~~~~~~~~~~~

Tilsette og engasjert med arbeidsplikt ved senteret har stemmerett ved
det fakultetet der dei er tilsette.

\*Det historisk-filosofiske fakultet skiftet navn til Det humanistiske
fakultet den 1.8.2007.

========================== ========= ==================
Dato                       Kommentar Lagt inn av
========================== ========= ==================
06. april 2011 09:13:46    Import    Bente Krossøy
08. november 2009 19:22:56 Import    Administrator User
========================== ========= ==================
