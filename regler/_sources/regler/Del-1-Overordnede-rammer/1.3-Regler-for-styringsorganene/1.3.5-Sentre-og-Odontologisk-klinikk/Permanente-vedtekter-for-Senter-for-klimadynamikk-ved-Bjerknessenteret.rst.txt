Permanente vedtekter for Senter for klimadynamikk ved Bjerknessenteret
======================================================================

Vedtatt av universitetsstyret 26.09.2013 og 24.10.2013

1. Senteret opprettes av Universitetet i Bergen.

2. Senteret ledes av et styre på 5 medlemmer. Styret oppnevnes av
Universitetsstyret og rapporterer til dette. Universitet i Bergen
innhenter forslag fra partnerinstitusjonene om styremedlemmene og
varamedlemmene.

3. Det føres protokoll over saker som er til behandling i styret.
Protokollen underskrives av styrets medlemmer. Styret skal ha møte etter
behov, men minst en gang hvert halvår.

| 4. Styret gis følgende sammensetting:
| • Ekstern styreleder oppnevnt i samråd med partnerne
| • Ett medlem og ett varamedlem etter forslag fra UiB
| • Ett medlem og ett varamedlem etter forslag fra
  Havforskningsinstituttet
| • Ett medlem og ett varamedlem etter forslag fra Nansensenteret
| • Ett medlem og ett varamedlem etter forslag fra Uni Research AS
| • Styrets leder, medlemmer og varamedlemmer oppnevnes for tre år.

| 5. Styret gis følgende oppgaver:
| • Å påse at virksomheten ved senteret drives innenfor rammen av gitte
  bevilgninger og de til enhver tid gjeldende lover, bestemmelser og
  instrukser
| • Å godkjenne faglig strategi, planer, samarbeidsavtaler og større
  investeringer etter forslag fra senterets daglige ledelse, samt å
  overvåke resultatene i forhold til disse. Som del av dette å godkjenne
  rammer for kjøp av forskningstjenester fra partnerinstitusjonene
| • Å vedta budsjett for senteret og ha ansvar for det fremlagte
  regnskapet og svare på revisjonsantegnelser i prinsipielle spørsmål på
  fullmakt fra Universitetsstyret
| • Å avgi årsberetning for foregående år innen utgangen av mars måned
| • Å vedta organiseringen av virksomheten etter forslag fra senterets
  ledelse
| • Å innstille overfor Universitetsstyret om ansettelse av daglig leder
| • Å utpeke medlemmene av et vitenskapelig råd (Scientific Advisory
  Committee) for senteret. Medlemmene av SAC skal komme fra eksterne
  institusjoner. Rådet møtes én gang årlig. Medlemmene i rådet kan også
  enkeltvis brukes som rådgivere for virksomheten.

| 6. Om senterleders oppgaver
| • Å disponere budsjettet gitt i det årlige tildelingsbrevet etter
  vedtak i universitetsstyret og senterstyrets prioriteringer
| • Å foreta innstilling, i samråd med instituttleder, i vitenskapelige
  stillinger som stipendiater og postdoktorer som blir finansiert
  gjennom Kunnskapsdepartementets bevilgning eller av egenandel fra UiB.
| • Å foreta innstilling, i samråd med instituttleder, i administrative
  og tekniske stillinger som blir finansiert gjennom
  Kunnskapsdepartementets bevilgning eller fra egenandel fra UiB, for
  tilsetting i universitetets ordinære tilsettingsråd

+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 11. november 2013    | Lagt til vedtekter   | Maud Lauvstad Hansen |
| 12:51:10             | vedtatt av           |                      |
|                      | Universitetsstyret.  |                      |
+----------------------+----------------------+----------------------+
| 11. november 2013    | Lagt til vedtekter   | Maud Lauvstad Hansen |
| 10:55:47             | vedtatt av           |                      |
|                      | Universitetsstyret.  |                      |
+----------------------+----------------------+----------------------+
