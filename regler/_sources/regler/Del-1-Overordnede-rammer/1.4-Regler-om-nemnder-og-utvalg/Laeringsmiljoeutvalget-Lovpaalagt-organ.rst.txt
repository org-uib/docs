Regler for Læringsmiljøutvalget
-------------------------------

Fastsatt av Universitetsstyret i møte 24.9.2009, sist endret 27.10.2022

§ 1 Mandat
~~~~~~~~~~

1. Læringsmiljøutvalget (LMU) ved Universitetet i Bergen sorterer
direkte under Universitetsstyret og skal bidra til at læringsmiljøet for
studentene blir tilrettelagt på best mulig måte, jf. bestemmelsene om
læringsmiljø i lov om universiteter og høyskoler § 4-3.

2. Med læringsmiljø forstås

- Fysisk læringsmiljø: Bygninger og omgivelser - universell utforming

- Psykososialt læringsmiljø: De mellommenneskelige forhold - trivsel og
  samhandling

- Organisatorisk læringsmiljø: System for tilbakemelding og medvirkning
- kvalitetssystem

- Pedagogisk læringsmiljø: Form, innhold og rammer for den pedagogiske
  aktiviteten som påvirker studentenes læring.

- Digitalt læringsmiljø: Grensegangen mellom læringsprosesser,
  pedagogikk og teknologi, herunder universell utforming.

I tillegg omfattes alle andre forhold som angår studentenes sikkerhet
samt de samlede fysiske, psykiske, sosiale og velferdsmessige forhold
som ligger innenfor institusjonens kontrollsfære. Læringsmiljøutvalget
skal se til at den enkeltes studiesituasjon blir tilrettelagt på best
mulig måte.

LMU skal holdes orientert om og selv kunne ta initiativ til innsamling
av relevante data som angår studentenes sikkerhet, samt de samlede
fysiske, psykiske, sosiale og velferdsmessige forhold som ligger
innenfor institusjonens kontrollsfære, for på denne måten å se til at
den enkeltes studiesituasjon blir tilrettelagt på best mulig måte. Det
skal legges vekt på at LMU blir informert tidlig i pågående prosesser,
og avdelingene og fakultetene skal aktivt søke LMUs syn og medvirkning.
LMU kan også selv ta initiativ til innsamling av relevante data som
angår lærings-miljøet, i tillegg til at de enkelte deler av
virksomheten, enkeltstudenter, ansatte og Sammen Studentsamskipnaden på
Vestlandet kan be om å få tatt slike saker opp i LMU.

3. LMU skal i henhold til lovens § 4-3 holdes orientert om klager som
institusjonen mottar fra studenter vedrørende læringsmiljøet, og LMU kan
gi uttalelser om slike forhold til styret. Fagmiljøene har plikt til å
innrapportere eventuelle klager på læringsmiljøet til fakultetet, og
fakultetene skal hvert semester sende en kortfattet rapport til LMU om
slike klager. LMU skal likeså gjøres kjent med eventuelle pålegg og
enkeltvedtak som Arbeidstilsynet treffer med hensyn til institusjonens
læringsmiljø.

4. For å oppfylle målsetningene i punkt 2 og 3, skal LMU utarbeide et
formålstjenlig rapporteringssystem som sikrer jevnlig rapportering fra
alle instanser og aktører ved institusjonen som utfører arbeid som er av
betydning for det helhetlige læringsmiljøet. Rapporteringen skal danne
grunnlag for en systematisering av LMUs arbeid som kan inngå i UiBs
kvalitetssikringssystem.

5. LMU skal årlig rapportere om sitt arbeid til Universitetsstyret. I
rapporten kan det inngå en handlingsplan som viser utvalgets forslag til
tiltak for bedring av læringsmiljøet ved institusjonen. LMU kan, ut i
fra den myndighet og ressurser som Universitetsstyret delegerer til
utvalget, selv iverksette tiltak i handlingsplanen.

6. LMU skal være høringsinstans i saker som angår det helhetlige
læringsmiljøet ved institusjonen. De aktuelle avdelinger skal legge til
rette for at slike høringer kan finne sted.

7. For å sikre et fullt forsvarlig læringsmiljø ved Universitetet i
Bergen, skal LMU ha en løpende dialog med Universitetets
utdanningsutvalg, og eventuelle spørsmål om overlappende ansvar for
enkeltsaker avgjøres av de to utvalgene i fellesskap.

8. LMU skal ha eit spesielt ansvar for studentar med funksjonsnedsetjing
og universell utforming ved UiB.

**§ 2 Utvalgets oppnevning og sammensetning** 
~~~~~~~~~~~~~~~~~~~~~~~~~~~~~~~~~~~~~~~~~~~~~

Læringsmiljøutvalget oppnevnes for fire år av gangen, likevel slik at
studentrepresentantene oppnevnes for ett år (kalenderåret). Utvalget har
følgende sammensetning:

| Viserektor for utdanning
| Avdelingsdirektør, Studieavdelingen
| Avdelingsdirektør, Eiendomsavdelingen
| Avdelingsdiretkør, IT-avdelingen
| Avdelingsdirektør, Kommunikasjonsavdelingen
| 1 dekan
| 1 ansatt med kompetanse på studenter med funksjonsnedsettelse sine
  rettigheter og behov for tilrettelegging ved UiB
| 7 studenter

Utvalget oppnevnes av rektor. Det skal oppnevnes personlige
varamedlemmer for de ansattes representanter. For studentrepresentanter
oppnevnes like mange varamedlemmer som faste medlemmer.
Studentrepresentantene og deres varamedlemmer oppnevnes etter
innstilling fra Studentparlamentet.

Utvalget velger etter lovens § 4-3 hvert år leder vekselvis blant de
tilsattes og studentenes representanter.

Utvalget velger årlig en nestleder. Nestlederposisjonen i utvalget
tilfaller den gruppen som ikke har lederrollen.

Leder for Rådet for funksjonshemmede studenter og Sammen
Studentsamskipnaden på Vestlandet har fast observatørstatus i utvalget.
Utvalget kan selv oppnevne andre faste observatører til utvalget, og kan
kalle inn observatører til enkeltsaker.

**§ 3** **Administrasjon**
^^^^^^^^^^^^^^^^^^^^^^^^^^

Studieadministrativ avdeling er sekretariat for utvalget, og skal, etter
samråd med utvalgets leder, forberede og gi tilråding i de saker som
legges fram for utvalget.

+----------------------+----------------------+---------------------+
| Dato                 | Kommentar            | Lagt inn av         |
+======================+======================+=====================+
| 24.11.2022           | § 2, utvalget utvidet| Mona Viksøy         |
|                      | med 2 medlemmer      |                     |
+----------------------+----------------------+---------------------+
| 26. november 2019    | § 1, definisjon av   | Per Gunnar Hillesøy |
| 14:55:16             | læringsmiljø lagt    |                     |
|                      | til; § 2 utvidelse   |                     |
|                      | av gruppen; SiB      |                     |
|                      | skiftet navn til     |                     |
|                      | Sammen Samskipnaden  |                     |
|                      | på Vestlandet.       |                     |
|                      | 16.09.19: Korrigert  |                     |
|                      | regel om personlige  |                     |
|                      | varamedlemmer i § 2. |                     |
+----------------------+----------------------+---------------------+
| 26. november 2019    | § 1, definisjon av   | Per Gunnar Hillesøy |
| 14:44:09             | læringsmiljø lagt    |                     |
|                      | til; § 2 utvidelse   |                     |
|                      | av gruppen; SiB      |                     |
|                      | skiftet navn til     |                     |
|                      | Sammen Samskipnaden  |                     |
|                      | på Vestlandet.       |                     |
|                      | 16.09.19: Korrigert  |                     |
|                      | regel om personlige  |                     |
|                      | varamedlemmer i § 2. |                     |
+----------------------+----------------------+---------------------+
| 16. september 2019   | § 1, definisjon av   | Per Gunnar Hillesøy |
| 13:11:16             | læringsmiljø lagt    |                     |
|                      | til; § 2 utvidelse   |                     |
|                      | av gruppen; SiB      |                     |
|                      | skiftet navn til     |                     |
|                      | Sammen Samskipnaden  |                     |
|                      | på Vestlandet.       |                     |
|                      | 16.09.19: Korrigert  |                     |
|                      | regel om personlige  |                     |
|                      | varamedlemmer i § 2. |                     |
+----------------------+----------------------+---------------------+
| 30. august 2017      | § 1, definisjon av   | Mona Viksøy         |
| 13:44:25             | læringsmiljø lagt    |                     |
|                      | til; § 2 utvidelse   |                     |
|                      | av gruppen; SiB      |                     |
|                      | skiftet navn til     |                     |
|                      | Sammen Samskipnaden  |                     |
|                      | på Vestlandet        |                     |
+----------------------+----------------------+---------------------+
| 30. november 2015    | §2 Lagt til valg av  | Ingvild Nilssen     |
| 15:29:05             | nestleder            |                     |
+----------------------+----------------------+---------------------+
| 30. november 2015    | §2 Lagt til valg av  | Ingvild Nilssen     |
| 13:54:37             | nestleder            |                     |
+----------------------+----------------------+---------------------+
| 28. august 2013      | Sammensetning        | Mona Viksøy         |
| 10:30:40             | oppdatert iht.       |                     |
|                      | vedtak 25.10.2012 -  |                     |
|                      | Det skal også være   |                     |
|                      | en representant for  |                     |
|                      | de tilsatte          |                     |
+----------------------+----------------------+---------------------+
| 16. august 2013      | Import               | Mona Viksøy         |
| 11:26:26             |                      |                     |
+----------------------+----------------------+---------------------+
| 15. desember 2010    | Import               | Bente Krossøy       |
| 12:56:44             |                      |                     |
+----------------------+----------------------+---------------------+
| 07. juni 2010        | Import               | Bente Krossøy       |
| 15:29:36             |                      |                     |
+----------------------+----------------------+---------------------+
