
Mandat for universitetets innovasjonsutvalg
===========================================

Lagt frem for universitetsstyret 9.9.2021 

UiBs innovasjonsarbeid tar utgangspunkt i hele bredden av våre fagområder
der våre studenters og ansattes ideer skal kunne realiseres og bidra til
et mer velfungerende og bærekraftig samfunn. 

Innovasjonsutvalget er et rådgivende organ for universitetsledelsen ved
Universitetet i Bergen. Formålet med utvalget er å bidra til samordning
og synliggjøre bredden av innovasjonsarbeidet ved universitetet. 
Innovasjonsutvalget skal bidra til å identifisere og tilrettelegge for 
forskningsdrevet innovasjon, innovasjonsaktiviteter i UiBs utdanninger
og bidra til godt samspill med næringsliv og offentlig sektor.

1. Innovasjonsutvalget har en sentral rolle i gjennomføring av UiBs satsing
   på innovasjon og skal være et rådgivende organ for universitetsledelsen i
   innovasjonsstrategiske spørsmål.
 
2. Utvalget skal bidra til å bygge en kultur for innovasjon ved universitetet
   og bidra til informasjonsdeling og samordning av innovasjonsarbeidet.

3. Utvalget skal rådgi universitetsledelsen i arbeidet med å sikre gode vilkår
   for innovasjonsaktiviteter og identifisere initiativer styrker universitetets
   forskningsbaserte innovasjon blant vitenskapelige ansatte og studenter.

4. Utvalget skal gi universitetsledelsen råd om hvordan innovasjonsaktiviteter
   ved universitetet kan videreutvikles, hvordan de administrative støttefunksjonene
   for innovasjon kan innrettes.
 
5. Innovasjonsutvalget skal bidra til å sikre økt ekstern finansiering fra nasjonale
   og europeiske virkemidler.  

**Sammensetning**

Utvalget skal ha følgende sammensetning:

-  Viserektor for innovasjon, satsinger og klynger (leder)

-  Pro-/visedekaner med ansvar for innovasjon, én fra hvert fakultet

-  Representant med ansvar for innovasjon fra Universitetsmuseet i Bergen

-  Representant for midlertidig vitenskapelig ansatte

-  Representant for studentene

**Arbeidsform**

Utvalget skal i sitt arbeid legge til rette for diskusjon og erfaringsutveksling
med sikte på å utvikle beste praksis i de saker som er til behandling i utvalget

- Utvalgets medlemmer kan foreslå saker til behandling

- Dagsorden fastsettes av leder

- Sekretariat er Forsknings- og innovasjonsavdelingen

Utvalget skal møtes to til fire ganger per semester. 

+-----------------------+-----------------------+--------------------+
| Dato                  | Kommentar             | Lagt inn av        |
+=======================+=======================+====================+
| 14.2.2022             | Nytt utvalg           | Mona Viksøy        |
+-----------------------+-----------------------+--------------------+
