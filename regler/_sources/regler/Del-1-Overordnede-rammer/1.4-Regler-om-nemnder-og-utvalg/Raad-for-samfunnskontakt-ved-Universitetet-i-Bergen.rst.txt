Vedtekter for Råd for samfunnskontakt ved Universitetet i Bergen
----------------------------------------------------------------

Vedtatt i møte i universitetsstyret 29.09.11

§ 1 Formål og avgrensning
^^^^^^^^^^^^^^^^^^^^^^^^^

Råd for samfunnskontakt (RSK) ved Universitetet i Bergen skal gi råd til
universitetet om forholdet til omverdenen. Rådets virksomhet bygger på
forutsetningene om universitetets institusjonelle autonomi og de
universitetsansattes akademiske frihet. Rådet kan ikke fatte vedtak som
er bindende for universitetsstyret eller andre besluttende organer ved
universitetet. RSK skal bidra til å utvikle og styrke universitetets
forhold til omverdenen. Rådet skal drøfte og synliggjøre universitetets
betydning for samfunns-, nærings- og kulturlivet i regionen, samt gi råd
om hvordan universitetets ressursgrunnlag og handlingsrom kan sikres.

§ 2 Mandat
^^^^^^^^^^

Rådet skal bidra til utviklingen og forvaltningen av universitetets
samfunnskontrakt\ *,* ved å

-  bidra til å utvikle gjensidig forståelse for universitetets og
   samarbeidspartnernes forskjellige roller og oppgaver
-  bidra til å synliggjøre den samfunnsmessige verdien av universitetets
   forskning, forskerutdanning og utdanning i et langsiktig perspektiv
-  drøfte utviklingen av universitetets ordinære utdanningsvirksomhet,
   samt etter- og videreutdanning og bruk av praksisplasser med
   langsiktige perspektiver på samfunnets kompetansebehov
-  drøfte utviklingen av langsiktige samarbeidsrelasjoner mellom
   universitetet og samfunns-, nærings- og kulturlivet

§3 Rådets sammensetning og medlemmer
^^^^^^^^^^^^^^^^^^^^^^^^^^^^^^^^^^^^

Rådet oppnevnes av universitetsstyret eller av universitetsledelsen på
fullmakt for tre år av gangen (studentmedlemmer for ett år) og har
følgende sammensetning:

Rektor (leder)

Ett medlem oppnevnt etter forslag fra NHO i Hordaland

Ett medlem oppnevnt etter forslag fra LO i Hordaland

To medlemmer oppnevnt etter forslag fra Studentparlamentet

Ett medlem fra næringslivet

Ett medlem fra kulturlivet

Ett medlem fra frivillige organisasjoner

Ett medlem fra offentlig forvaltning

Rådets medlemmer betraktes som kontaktpersoner i forholdet mellom
universitetet og samfunnet.

§4 Arbeidsform
^^^^^^^^^^^^^^

Rådet har minst to møter i året.

Universitetsdirektøren er sekretær for rådet.

========================= ========= =============
Dato                      Kommentar Lagt inn av
========================= ========= =============
26. oktober 2011 13:07:11 Nytt råd  Bente Krossøy
26. oktober 2011 12:50:52 Nytt råd  Bente Krossøy
========================= ========= =============
