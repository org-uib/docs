3.2.2 Ansvar og oppgaver i HMS-arbeidet
---------------------------------------

Godkjent av Universitetsdirektøren 26.10.2001.

.. contents::
   :local:
   :depth: 1

1. Ansvar og medvirkning
~~~~~~~~~~~~~~~~~~~~~~~~

Helse, miljø og sikkerhet (HMS) ved Universitetet i Bergen (UiB) er et
lederansvar på alle nivå. Aktiv medvirkning fra ansatte og studenter,
klar ansvarsfordeling og tydelig organisering av HMS-arbeidet er en
forutsetning for å etablere gode arbeids- og læringsmiljø. Ansatte har
plikt til å følge de krav som er satt for det systematiske HMS-arbeidet.
Verneombudene har en tilsynsfunksjon, er de ansattes representanter i
arbeidsmiljøsaker og er samarbeidspartnere for ledelsen.

2. Ansvar og oppgaver i linjen
~~~~~~~~~~~~~~~~~~~~~~~~~~~~~~

Linjeledere (ledere på alle nivå) ved UiB har ansvar for at
bestemmelsene gitt i Arbeidsmiljøloven (AML) (§ 2-1, § 3-1, § 3-2, § 2-3
(3)) og øvrig lovgivning innen HMS, blir overholdt. Ansvaret kan ikke
overføres til andre, men HMS-oppgaver kan delegeres.

2.1 Universitetsstyret
^^^^^^^^^^^^^^^^^^^^^^

Universitetsstyret vedtar overordnede mål, strategier og handlingsplaner
for arbeidet med HMS, fører tilsyn gjennom årlig rapportering slik at
disse følges opp og sørger for at det avsettes ressurser til å følge opp
de mål, strategier og handlingsplaner som er vedtatt (jf. Lov om
universiteter og høyskoler, kapittel 4).

2.2. Rektor
^^^^^^^^^^^

Rektor er ansvarlig for at de HMS-oppgaver som er tillagt
Universitetsstyret blir utført (jf. Lov om universiteter og høyskoler §
4-6).

2.3 Universitetsdirektøren
^^^^^^^^^^^^^^^^^^^^^^^^^^

Universitetsdirektøren har fått delegert avgjørelsesmyndighet fra
Universitetsstyret til å etablere, utvikle og vedlikeholde det
systematiske HMS-arbeidet ved universitetet (jf. Lov om universiteter og
høgskoler §§ 4-2 og 4-7.

Universitetsdirektøren skal, i tråd med myndighetskrav og UiBs interne
HMS-regler, sørge for at nødvendig opplæring og bistand til enhetene
blir gitt, legge fram årlige rapporter over HMS-status ved UiB, påse at
det gjennomføres tiltak slik at Universitetsstyrets mål og myndighetenes
krav for HMS-arbeidet nås.

2.4 Fakultetsstyret og museumsstyret
^^^^^^^^^^^^^^^^^^^^^^^^^^^^^^^^^^^^

Fakultetstyret mv. skal, i tråd med myndighetskrav, Regelsamlingens Del
1. punkt 1.3. Regler for styringsorganene, UiBs interne HMS-regler,
sentral HMS-handlingsplan og lokale utfordringer:

-  Vedta HMS-mål, strategier og handlingsplaner.
-  Sørge for at nødvendige midler blir stilt til disposisjon.
-  Foreta årlig internkontroll og behandle HMS-status.

2.5 Instituttråd og avdelingsråd 
^^^^^^^^^^^^^^^^^^^^^^^^^^^^^^^^

Instituttråd mv. skal, i tråd med myndighetskrav, Regelsamlingens Del 1.
punkt 1.3. Regler for styringsorganene, UiBs interne HMS-regler,
overordnede HMS-handlingsplaner og lokale utfordringer:

-  Vedta HMS-mål, strategier og handlingsplaner.
-  Sørge for at nødvendige midler blir stilt til disposisjon.
-  Foreta årlig internkontroll og behandle HMS-status
-  Være et rådgivende informasjons- og kontaktorgan mellom linjeleder,
   alle ansatte og studentene i øvrige HMS-saker.
-  Ikke behandle saker som omhandler enkeltpersoner.

2.6 Linjeleder (ledere på alle nivå)
^^^^^^^^^^^^^^^^^^^^^^^^^^^^^^^^^^^^

Linjeleder har ansvar for HMS-arbeidet innenfor eget ansvarsområde og
skal, i tråd myndighetskrav, Regelsamlingens Del 1. punkt 1.3. Regler
for styringsorganene, UiBs interne HMS-regler, overordnede
HMS-handlingsplaner og lokale utfordringer planlegge for et fullt
forsvarlig arbeidsmiljø.

Linjeleders ansvar og oppgaver er beskrevet i `Retningslinje for
systematisk
HMS-arbeid <https://regler.app.uib.no/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-systematisk-helse-miljoe-og-sikkerhetsarbeid/>`__.

2.7 Arbeidstaker som har til oppgave å lede eller kontrollere andre arbeidstakere
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Personer som har fått delegert HMS-oppgave til å lede eller kontrollere
andre arbeidstakere eller studenter (for eksempel prosjektleder,
HMS-koordinator, miljøkontakter, strålevernskoordinator, arbeid i
laboratorier), skal påse at hensynet til sikkerhet og helse blir
ivaretatt under planleggingen og utførelsen av de arbeidsoppgaver som
hører under eget ansvarsområde (jf. AML § 2-3 (3) og UiBs interne
HMS-regler).

2.8 Arbeidstakere og eksternt lønnet personale
^^^^^^^^^^^^^^^^^^^^^^^^^^^^^^^^^^^^^^^^^^^^^^

En arbeidstaker er enhver som utfører arbeid i en annens tjeneste. Dette
er fast eller midlertidig ansatte i vitenskapelig, teknisk eller
administrative stillinger ved UiB.

Arbeidstaker har medvirkningsplikt. Dette innebærer at ansatte skal
medvirke ved utforming, gjennomføring og oppfølging av UiBs systematiske
HMS-arbeid. Ifølge AML § 2-3 og § 2-4 skal alle arbeidstakere:

-  Vise ansvar for egen og andres sikkerhet.
-  Ta initiativ og være en pådriver i HMS-arbeidet på eget arbeidssted.
-  Holde seg orientert om arbeidsmiljøsituasjonen på eget arbeidssted.
-  Melde fra når farlige forhold oppdages.
-  Melde fra om skader eller sykdom vedkommende blir påført og som
   han/hun mener har sin grunn i arbeidet eller forholdet på
   arbeidsstedet.
-  Varsle om kritikkverdige forholdt i virksomheten.

Ved opphold på universitetets eiendom og under tokt- og feltarbeid (jf.
samordningsavtaler, Forskrift om systematisk HMS-arbeid og Retningslinje
for HMS ved feltarbeid, tokt og gruppereiser) har også eksternt lønnet personale
tilsvarende plikt som arbeidstakere.

2.9 Student
^^^^^^^^^^^

Studentene plikter å innrette seg i henhold til de mål og planer som
gjelder for HMS-arbeid ved UiB, og som angår dem.

Arbeid som utføres, som praktisk opplæring av studenter med undervisning
eller forskning som formål, skal være underlagt Arbeidsmiljølovens
bestemmelser når arbeidet foregår under forhold som kan innebære fare
for liv og helse f. eks. i laboratoriefag, undervisning på verksted og
feltarbeid/tokt. Studentenes rettigheter og plikter i det systematiske
HMS-arbeid blir i disse tilfellene som for ansatte, jf. 2.8
Arbeidstakere og eksternt lønnet personale (jf. AML § 1-6 og Forskrift
om arbeidsmiljølovens anvendelse for personer som ikke er
arbeidstakere).

I studiesituasjonen for øvrig (lesesaler, auditorier, datalab. osv.)
gjelder ikke Arbeidsmiljølovens bestemmelser for studentene. Lov om
Universitets- og høyskoler kapittel 10 beskriver hvordan læringsmiljøet for
studentene skal utformes.

3. Vernetjenesten ved UiB
~~~~~~~~~~~~~~~~~~~~~~~~~

Vernetjenesten skal ivareta arbeidstakernes interesser i saker som angår
arbeidsmiljøet. Verneombudene har en tilsynsplikt og skal holde øye med
arbeidsgivers plikter etter AML Kap. 6. Vernetjenesten ved UiB består av
Universitetets hovedvernombud (UHVO), hovedverneombud (HVO) og
verneombud (VO).

Verneombud velges for to år av gangen. Verneombud forholder seg til
linjeleder på samme nivå. Linjeleder skal sørge for at verneombud får
nødvendig opplæring, slik at vervet kan utføres på en forsvarlig måte.
Verneombudet skal gjøre seg kjent med verneregler, instrukser, pålegg og
henstillinger som er gitt av ledelsen eller tilsynsmyndigheter innen
HMS.

3.1 Universitetets hovedverneombud (UHVO)
^^^^^^^^^^^^^^^^^^^^^^^^^^^^^^^^^^^^^^^^^

Universitetets hovedverneombud (UHVO) er valgt av hovedverneombudene og
blant verneombudene eller andre ansatte som har eller har hatt
tillitsverv ved virksomheten, og har ansvar for å koordinere
hovedverneombudene sine aktiviteter. UHVO er fristilt 100 % av sin
arbeidstid til arbeid som UHVO. UHVO er arbeidstakerrepresentant i
Arbeidsmiljøutvalget, og representerer arbeidstakerne i arbeidet med
etablering og vedlikehold av det sentrale HMS-systemet ved
universitetet. UHVO samarbeider med og melder til
Universitetsdirektøren.

3.2 Hovedverneombud (HVO)
^^^^^^^^^^^^^^^^^^^^^^^^^

Hovedverneombudene (HVO) er valgt av verneombudene og blant
verneombudene eller andre ansatte som har eller har hatt tillitsverv ved
virksomheten. HVO representerer arbeidstakerne i arbeidet med etablering
og vedlikehold av HMS-systemet på fakultets-/avdelingsnivå og har ansvar
for å samordne verneombudenes virksomhet i sitt område. HVO samarbeider
med og melder til linjeleder på fakultets-/avdelingsnivå.

3.3 Verneombud (VO)
^^^^^^^^^^^^^^^^^^^

Det er valgt verneombud (VO) ved hvert verneområde ved universitetet.
Disse velges blant ansatte og eventuelt eksternt lønnet personale i
samme verneområde i tråd med samordningsavtaler (jf. Forskift om
systematisk HMS-arbeid § 6). VO skal ivareta arbeidstakernes interesser
i verneområdet i saker som angår arbeidsmiljøet. VO representerer
arbeidstakerne i arbeidet med etablering og vedlikehold av det lokale
HMS-arbeidet ved verneområdet. VO samarbeider og melder til linjeleder
på instituttnivå, eller tilsvarende.

-  `Liste med verneområdene og tilhørende
   verneombud <https://skjema.app.uib.no/apex/f?p=129:8:::NO:::>`__

4. Fellesadministrasjonens ansvar og oppgaver innen HMS og beredskap
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Universitetsdirektøren har delegert og fordelt oppgaver innen HMS og
beredskap til Faggruppen for HMS, beredskap og BHT, HR-avdelingen,
Eiendomsavdelingen og Sekretariat for universitetsledelsen.

4.1 HR-avdelingen 
^^^^^^^^^^^^^^^^^

HR-avdelingen bistår og rådgir universitetets ledere og ansatte i
personal-, organisasjons- og arbeidsmiljøfaglige spørsmål. 

**Seksjon for arbeidsgiverpolitikk og strategi** har det overordnede
og koordinerende ansvar for å utvikle, rådgi og følge opp strategi, 
politikk og regler knyttet til UiBs arbeidsgiverpolitikk og -praksis. 

**Seksjon for arbeidsmiljø og organisasjonsutvikling** er UiBs fagenhet
innen HMS, beredskap, organisasjons- og kompetanseutvikling. 
Seksjonen arbeider med å utvikle og følge opp rammer, verktøy og 
metoder for HMS, beredskap, kompetanseutvikling og endring- og 
omstillingsprosesser.


4.2 Bedriftshelsetjenesten
^^^^^^^^^^^^^^^^^^^^^^^^^^

UiBs Bedriftshelsetjeneste (BHT) er en del av HR-avdelingen. BHT bistår
ved ulike arbeidsmiljøutfordringer, gjennomfører befaringer og
kartlegginger ved enhetene og gir individuelle vurderinger innen
fagfeltene arbeidshelse, psykososialt og organisatorisk arbeidsmiljø,
ergonomi og yrkeshygiene.

BHT har en fri og uavhengig stilling i arbeidsmiljøspørsmål, og tar
hensyn til personvern og taushetsplikt. BHT er godkjent av
Arbeidstilsynet.

-  `HR-avdelingens
   nettsider. <https://www.uib.no/hr/74443/om-hr-avdelingen>`__
-  `I HMS-portalen finner du sentral informasjon om HMS ved
   universitetet. <https://www.uib.no/hms-portalen>`__


4.3 Eiendomsavdelingen
^^^^^^^^^^^^^^^^^^^^^^

Eiendomsavdelingen har ansvar for forvaltning, drift og vedlikehold av
den samlede bygningsmassen til UiB, inkludert brannvern og vakthold.
Avdelingen er også ansvarlig for planlegging og gjennomføring av nye
byggeprosjekt, drift av bygningene, utearealer og post- og
transporttjenester.

-  `Eiendomsavdelingens nettsider. <https://www.uib.no/eia>`__

4.4 Sekretariat for universitetsledelsen
^^^^^^^^^^^^^^^^^^^^^^^^^^^^^^^^^^^^^^^^

Sekretariat for universitetsledelsen, Universitetsdirektørens kontor har
hovedansvaret for sekretariatsfunksjonene for universitetsstyret og en
rekke andre utvalg, og er tillagt tilsyns- og koordineringsoppgaver innenfor
intern revisjon, personvern og etikk.

-  `Sekretariat for universitetsledelsens
   nettsider. <http://www.uib.no/ledelsen/73872/kollegiesekretariatet>`__

5. Referanser:
~~~~~~~~~~~~~~

-  `Arbeidsmiljøloven <https://lovdata.no/dokument/NL/lov/2005-06-17-62>`__
-  `Lov om universiteter og
   høgskoler <https://lovdata.no/dokument/NL/lov/2024-03-08-9>`__
-  `Forskrift om systematisk helse-, miljø- og sikkerhetsarbeid i
   virksomheter <https://lovdata.no/dokument/SF/forskrift/1996-12-06-1127>`__
-  `Regelsamling for Universitetet i
   Bergen <https://regler.app.uib.no/regler>`__

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 10. april 2025          | Oppdatering av avd.navn,| Mona Viksøy   |
|                         | § henvisninger, justert |               |
|                         | tekst HR-avdeling       |               |
+-------------------------+-------------------------+---------------+
| 15.februar 2023         | 4.1.Seksjon HMS.. endret| Mona Viksøy   |
|                         | til faggruppe HMS ...   |               |
+-------------------------+-------------------------+---------------+
| 29. juli 2020 09:40:01  | Oppdatering av url      | Olaug Eiksund |
+-------------------------+-------------------------+---------------+
| 27. mars 2020 11:00:04  | Oppdatering av kapittel | Olaug Eiksund |
|                         | 4.                      |               |
|                         | Bedriftshelsetjenesten  |               |
|                         | legges inn som en egen  |               |
|                         | enhet                   |               |
+-------------------------+-------------------------+---------------+
| 09. august 2019         | Oppdatering av url i    | Olaug Eiksund |
| 13:38:23                | kap. 3.                 |               |
+-------------------------+-------------------------+---------------+
| 07. januar 2019         | Mindre justering i 2.9. | Olaug Eiksund |
| 12:18:05                | Studenter               |               |
+-------------------------+-------------------------+---------------+
| 04. juni 2018 14:13:43  | Oppdatering av 2.7.     | Olaug Eiksund |
|                         | "Miljøkontakt" lagt inn |               |
|                         | som eksempel.           |               |
+-------------------------+-------------------------+---------------+
| 12. juli 2017 09:26:45  | Oppdatering av          | Olaug Eiksund |
|                         | seksjonsnavn og ansvar  |               |
|                         | for: Seksjon for HMS,   |               |
|                         | beredskap og BHT, samt  |               |
|                         | oppdatert navn for      |               |
|                         | Sekretariat for         |               |
|                         | universitetsledelsen    |               |
+-------------------------+-------------------------+---------------+
| 12. juli 2017 09:23:58  | Oppdatering av          | Olaug Eiksund |
|                         | seksjonsnavn og ansvar  |               |
|                         | for: Seksjon for HMS,   |               |
|                         | beredskap og BHT, samt  |               |
|                         | oppdatert navn for      |               |
|                         | Sekretariat for         |               |
|                         | universitetsledelsen    |               |
+-------------------------+-------------------------+---------------+
| 10. juli 2017 13:21:07  | Oppdatering av          | Olaug Eiksund |
|                         | seksjonsnavn og ansvar  |               |
|                         | for: Seksjon for HMS,   |               |
|                         | beredskap og BHT, samt  |               |
|                         | oppdatert navn for      |               |
|                         | Sekretariat for         |               |
|                         | universitetsledelsen    |               |
+-------------------------+-------------------------+---------------+
| 10. juli 2017 13:18:49  | Oppdatering av          | Olaug Eiksund |
|                         | seksjonsnavn og ansvar  |               |
|                         | for: Seksjon for HMS,   |               |
|                         | beredskap og BHT, samt  |               |
|                         | oppdatert navn for      |               |
|                         | Sekretariat for         |               |
|                         | universitetsledelsen    |               |
+-------------------------+-------------------------+---------------+
| 10. juli 2017 13:16:03  | Oppdatering av          | Olaug Eiksund |
|                         | seksjonsnavn og ansvar  |               |
|                         | for: Seksjon for HMS,   |               |
|                         | beredskap og BHT, samt  |               |
|                         | oppdatert navn for      |               |
|                         | Sekretariat for         |               |
|                         | universitetsledelsen    |               |
+-------------------------+-------------------------+---------------+
