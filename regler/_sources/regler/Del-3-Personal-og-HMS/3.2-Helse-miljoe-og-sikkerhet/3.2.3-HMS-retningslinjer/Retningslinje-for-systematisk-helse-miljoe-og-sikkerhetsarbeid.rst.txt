Retningslinje for systematisk helse-, miljø- og sikkerhetsarbeid
----------------------------------------------------------------

Godkjent av Universitetsdirektøren 23.10.2009, sist endret 06.12.2023, arkivref. 2009/13049.

1. Formål
~~~~~~~~~

Retningslinjen skal bidra til at Universitetet i Bergen (UiB) når sine
virksomhetsmål og sikre at helse-, miljø- og sikkerhetsarbeidet (HMS) er
i tråd med interne regler og myndighetskrav. Retningslinjen beskriver
hvordan HMS-arbeidet ved UiB skal organiseres, gjennomføres og
dokumenteres. Det systematiske HMS-arbeidet skal være forebyggende og
skadebegrensende med hensyn til HMS og legge til rette for et aktivt
samarbeid mellom arbeidsgiver og arbeidstaker.

2. Forankring
~~~~~~~~~~~~~

Retningslinjen er en del av UiBs Regelsamling (Del 3. Personal og HMS)
og er forankret i Arbeidsmiljøloven og Forskrift om systematisk helse-,
miljø- og sikkerhetsarbeid (Internkontrollforskriften).

3. Omfang 
~~~~~~~~~

Retningslinjen omfatter hele virksomheten, alle enheter på alle nivå og
all aktivitet i regi av UiB.

Der det er flere arbeidsgivere på samme arbeidsplass skal det være
avtalt hvilken arbeidsgiver som er hovedbedrift med samordningsansvar
for HMS-arbeidet.

4. Ansvar
~~~~~~~~~

Linjeleder har innenfor sitt ansvarsområde:

-  Ansvar for at retningslinjen blir iverksatt og fulgt opp.
-  Ansvar for at det systematiske HMS-arbeidet er planlagt, organisert,
   gjennomført og dokumentert i tråd med interne regler og
   myndighetskrav.

5. Definisjoner
~~~~~~~~~~~~~~~

-  *Systematisk HMS-arbeid*: Planlegging, organisering, gjennomføring og
   dokumentering av aktivitet ved UiB, i henhold til krav fastsatt i
   eller i medhold av HMS-lovgivningen.
-  *Linjeleder*: Universitetsdirektør, dekan, fakultets-/avdelingsdirektør
   og instituttleder, eller tilsvarende som har det overordnete HMS-ansvaret
   ved enheten.

6. Systematisk HMS-arbeid
~~~~~~~~~~~~~~~~~~~~~~~~~

6.1 Organisering
^^^^^^^^^^^^^^^^

Linjeleder/linjeleders representant skal innenfor sitt ansvarsområde:

-  Sørge for at det foreligger en oversikt over all aktivitet og interne
   regler og myndighetskrav som følger med disse.
-  Påse at det foreligger skriftlig oversikt av delegerte HMS-oppgaver
   og etterse at HMS-oppgavene utføres.
-  Utarbeide HMS-mål og -handlingsplan i tråd med lokale utfordringer og
   overordnede HMS-mål og -handlingsplaner.
-  Sørge for at ansatte, studenter og gjester har tilstrekkelig
   HMS-kompetanse for å utføre aktiviteter på en trygg og forsvarlig
   måte.
-  Påse at HMS-kartlegging og risikovurdering blir gjennomført og fulgt
   opp.
-  Følge opp meldinger om HMS-avvik.
-  Foreta årlig gjennomgang av det systematiske HMS-arbeidet
   (Internkontroll) i samarbeid med verneombud og rapportere
   HMS-resultater i linjen.
-  Sørge for at nødvendig HMS-informasjon formidles til brukerne.
-  Påse at ansatte medvirker i det systematiske HMS-arbeidet.
-  Samarbeide med verneombud på samme nivå.
-  Sørge for at enhetens HMS-arbeid koordineres med eventuelt andre
   arbeidsgivere (arbeidsgivers plikter overfor andre enn egne
   arbeidstakere, aml § 2-2).

Verneombud skal innenfor sitt verneområde:

-  Påse at arbeidsgiver ivaretar sitt ansvar etter UiBs interne regler
   og Arbeidsmiljøloven.
-  Delta i planlegging og gjennomføring av det systematiske
   HMS-arbeidet.

Ansatte:

-  Har medvirkningsplikt i det systematiske HMS-arbeidet.

6.2 Gjennomføring
^^^^^^^^^^^^^^^^^

UiB skal ved alle nivå årlig:

-  Gjennomføre HMS-kartlegging, risikovurdere/ajourføre, iverksette
   tiltak og vurdere om tiltak har oppnådd/ønsket effekt.
-  Utarbeide/revidere HMS-mål og -handlingsplan.
-  Gjennomgå elementene i det systematiske HMS-arbeidet og rapportere i
   linjen (internkontroll).

7. Krav til HMS-dokumentasjon
~~~~~~~~~~~~~~~~~~~~~~~~~~~~~

I henhold til Internkontrollforskriften skal UiB ved alle nivå skriftlig
dokumentere:

-  HMS-målsetting.
-  Ansvar og oppgavefordeling på HMS-feltet.
-  HMS-kartlegging og risikovurdering.
-  HMS-handlingsplan.
-  HMS-avvik.
-  Årlig gjennomgang av enhetens systematiske HMS-arbeid
   (Internkontroll).

8. Referanser
~~~~~~~~~~~~~

| `Arbeidsmiljøloven <http://www.lovdata.no/all/hl-20050617-062.html>`__
| `Forskrift om systematisk helse-, miljø- og sikkerhetsarbeid
  (Internkontrollforskriften) <http://www.lovdata.no/cgi-wift/ldles?doc=/sf/sf/sf-19961206-1127.html>`__
| :doc:`Retningslinje for årlig gjennomgang av det systematiske helse-,
  miljø- og sikkerhetsarbeidet
  (Internkontroll) </regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-aarlig-gjennomgang-av-det-systematiske-helse-miljoe-og-sikkerhetsarbeidet-internkontroll>`.
| `Veiledning til systematisk HMS-arbeid i
  HMS-portalen <http://www.uib.no/poa/hms-portalen/systematisk-hms-arbeid/systematisk-hms-arbeid/systematisk-hms-arbeid>`__

**Utarbeidet av**: HR-avdelingen

+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 6. desember 2023     | Mindre språklige     | Mona Viksøy          |
|                      | justeringer          |                      |
+----------------------+----------------------+----------------------+
| 6. oktober 2022      | Rettet lenke i pkt 8 | Mona Viksøy          |
+----------------------+----------------------+----------------------+
| 16. november 2017    | Mindre tekstlig      | Olaug Eiksund        |
| 11:04:37             | justering.           |                      |
+----------------------+----------------------+----------------------+
| 18. oktober 2017     | Oppdatering av navn: | Olaug Eiksund        |
| 07:57:17             | Seksjon for HMS,     |                      |
|                      | beredskap og kap. 7  |                      |
+----------------------+----------------------+----------------------+
| 15. juni 2015        | Oppdatering av       | Olaug Eiksund        |
| 13:16:42             | avdelingsnavn:       |                      |
|                      | HR-avdelingen        |                      |
+----------------------+----------------------+----------------------+
| 10. februar 2015     | Språklig             | Olaug Eiksund        |
| 10:16:46             | korrigering.         |                      |
+----------------------+----------------------+----------------------+
| 27. juni 2013        | Språklig justering.  | Olaug Eiksund        |
| 09:33:50             |                      |                      |
+----------------------+----------------------+----------------------+
| 11. januar 2013      | Retningslinje for    | Torunn Gjøringbø     |
| 12:57:40             | systematisk helse-,  | Saunes               |
|                      | miljø- og            |                      |
|                      | sikkerhetsarbeid     |                      |
|                      | publiseres.          |                      |
+----------------------+----------------------+----------------------+
| 12. januar 2012      | Legges over fra      | Olaug Eiksund        |
| 08:09:03             | HMS-håndboken, Del   |                      |
|                      | 6. Helse, miljø og   |                      |
|                      | sikkerhet i          |                      |
|                      | forbindelse med ny   |                      |
|                      | Regelsamling.        |                      |
+----------------------+----------------------+----------------------+
| 06. april 2011       | Legges over fra      | Olaug Eiksund        |
| 15:41:18             | HMS-håndboken, Del   |                      |
|                      | 6. Helse, miljø og   |                      |
|                      | sikkerhet i          |                      |
|                      | forbindelse med ny   |                      |
|                      | Regelsamling.        |                      |
+----------------------+----------------------+----------------------+
| 28. mars 2011        | Legges over fra      | Olaug Eiksund        |
| 11:12:32             | HMS-håndboken, Del   |                      |
|                      | 6. Helse, miljø og   |                      |
|                      | sikkerhet i          |                      |
|                      | forbindelse med ny   |                      |
|                      | Regelsamling.        |                      |
+----------------------+----------------------+----------------------+
| 03. februar 2011     | Legges over fra      | Olaug Eiksund        |
| 13:52:49             | HMS-håndboken, Del   |                      |
|                      | 6. Helse, miljø og   |                      |
|                      | sikkerhet i          |                      |
|                      | forbindelse med ny   |                      |
|                      | Regelsamling.        |                      |
+----------------------+----------------------+----------------------+
