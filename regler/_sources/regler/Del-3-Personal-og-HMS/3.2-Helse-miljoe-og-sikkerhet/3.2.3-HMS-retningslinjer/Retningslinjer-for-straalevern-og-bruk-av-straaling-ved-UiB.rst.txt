Retningslinjer for strålevern og bruk av stråling ved UiB
---------------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-for-radiation-protection-and-use-of-radiation-at-UiB>`

Godkjent av Universitetsdirektøren 04.10.2018, sist endret 11.10.2022, arkivreferanse 2018/11476.

**1. Formål**
~~~~~~~~~~~~~

Retningslinjene skal sikre at strålevern og bruk av strålekilder ved
Universitetet i Bergen gjennomføres og dokumenteres i henhold til
myndighetskrav og interne regler.

**2. Forankring**
~~~~~~~~~~~~~~~~~

Retningslinjene inngår i UiBs Regelsamling (del 3. Personal og HMS) og
er forankret i HMS-lovgivingen.

**3. Omfang**
~~~~~~~~~~~~~

Retningslinjene gjelder alt arbeid/aktivitet i regi av UiB der
strålekilder blir håndtert. Enhetens strålevernsarbeid skal samordnes
med eventuelt andre arbeidsgivere, i tråd med arbeidsgivers plikter
overfor andre enn egne arbeidstakere, aml § 2-2. Eventuelt inngåtte
samordningsavtaler skal her følges.

**4. Ansvar**
~~~~~~~~~~~~~

Linjeleder er ansvarlig for at retningslinjene gjøres kjent og følges
opp innenfor sitt ansvarsområde.

**5. Definisjoner**
~~~~~~~~~~~~~~~~~~~

*Stråling:* Ioniserende og ikke-ioniserende stråling.

*Ioniserende stråling*: Stråling som har tilstrekkelig energi, i form av
partikler eller elektromagnetisk stråling, til å slå bort elektron fra
atom og/eller molekyl som blir truffet, slik at man får dannet ion. Det
vil si stråling med en bølgelengde på 100 nm eller kortere (energi over
12,6 eV)

*Ikke-ioniserende stråling:* Elektromagnetisk stråling med energi som
ikke er tilstrekkelig til å ionisere atom og/eller molekyl den
kolliderer med. Det vil si stråling med en bølgelengd lengre enn 100 nm
(energi under 12,6 eV), samt elektriske og magnetiske felt.

*Strålekilder:* Radioaktive forbindelser, varer eller utstyr som
inneholder slike forbindelser, samt anlegg, apparat eller utstyr som kan
avgi stråling.

*Risikovurdering:* Identifisering av uønskede hendelser, etterfulgt av
en systematisk gjennomgang av hva som kan forårsake uønskede hendelser
og hvilke konsekvenser dette kan få i arbeids- og læringsmiljøet.
Risikovurderingen skal identifisere risikoreduserende tiltak og gi et
grunnlag for beredskapsarbeidet.

*Linjeleder*: Universitetsdirektør, ansatt dekan,
fakultets-/avdelingsdirektør og instituttleder, eller tilsvarende som
har det overordnete HMS-ansvaret ved enheten.

**6. Organisering og gjennomføring**
~~~~~~~~~~~~~~~~~~~~~~~~~~~~~~~~~~~~

**6.1 Organisering**

Universitetsdirektøren skal:

-  Oppnevne sentral strålevernkoordinator.
-  Påse i samarbeid med sentral strålevernkoordinator at årsmelding og
   andre krav fra Direktorat for strålevern og atomsikkerhet følges opp.

Sentral strålevernkoordinator:

-  Skal administrere UiB sitt systematiske arbeid med strålevern.
-  Skal som minimum ha tre-dagers kurs i strålevern med bestått
   kursprøve og minst to års erfaring fra arbeid med strålekilder.
-  Har på vegne av Universitetsdirektøren myndighet til å stanse arbeid
   som er i strid med gjeldende lover og regler.

Linjeleder/linjeleders representant skal innenfor sitt ansvarsområde:

-  Oppnevne lokal strålevernkoordinator.
-  Sørge for at alt arbeid med strålevern og bruk av stråling følger
   lover og forskrifter.
-  Påse at det utføres risikovurdering før bruk av strålekilder, og før
   oppstart av nye aktiviteter der strålekilder benyttes.

Lokal strålevernkoordinator skal:

-  administrere det lokale strålevernsarbeidet.
-  påse at alt arbeid med radioaktive kilder, inkludert innkjøp og
   avfallsbehandling følger de til enhver tid gjeldende lover og regler.
-  rapportere til sentral strålevernkoordinator.
-  som et minimum ha tre-dagers kurs i strålevern med bestått kursprøve
   og minst to års erfaring fra arbeid med radioaktive kilder.

Bruker:

-  Skal sette seg inn i og forstå gjeldende retningslinjer, prosedyrer
   og rutiner.
-  Skal som et minimum ha opplæring av lokal strålevernkoordinator før
   arbeidet starter, og så snart som mulig gjennomføre strålevernkurs:

   -  Fast tilsette, ph.d., prosjektansatte eller studenter som jevnlig
      bruker strålekilder skal gjennomføre tre-dagers kurs med bestått
      kursprøve. Med jevnlig menes her månedlig eller hyppigere.
   -  Fast tilsette, ph.d., prosjektansatte, studenter og gjester som
      bruker strålekilder i en kort periode skal gjennomføre dagskurs i
      strålevern.
   -  Opplæringen skal omfatte interne prosedyrer, instrukser, risiko,
      verne- og måleutstyr, avfallshåndtering og avvikshåndtering.

-  Skal før arbeidet starter sette seg inn i utførte risikovurderinger.

**6.2 Gjennomføring**

-  All strålebruk skal være berettiget. Med det menes at strålebruken
   skal være nødvendig og medføre så små doser og så lav eksponering til
   omgivelsene som praktisk mulig.
-  Alt arbeid med strålekilder skal utføres av kompetent person. Med
   kompetent menes her person som har gjennomgått nødvendig opplæring.
-  Alt arbeid med strålekilder skal risikovurderes.
-  Alle grenseverdier for arbeid med radioaktive kilder og
   røntgenstråling gitt i Strålevernforskriften, Veileder 2, Veileder 14
   og Forskrift om tiltaks- og grenseverdier skal overholdes.
-  Dersom en risikovurdering viser at en person kan bli utsatt for mer
   enn 6 mSv/12 måneder skal personen ha helseundersøkelse.
-  Dersom en risikovurdering viser at en person kan bli utsatt for mer
   enn 1 mSv/år skal personen benytte persondosimeter.
-  Så snart en graviditet blir kjent skal arbeidsgiver sikre at dosen
   til fosteret ikke overstiger 1 mSv for resterende del av graviditet.
-  Dersom den gravide ønsker det, skal arbeidsgiver så langt det er
   praktisk mulig tilby alternative oppgaver eller omplassering.
-  Alle avvik skal øyeblikkelig meldes til lokal strålevernkoordinator
   og i UiB sitt elektroniske meldesystem for
   `HMS-avvik <https://hjelp.uib.no/>`__.
-  Sentral strålevernkoordinator skal innen tre dager melde alvorlige
   avvik til Direktorat for strålevern og atomsikkerhet (se veileder 2
   for utfyllende eksempler på situasjoner som skal varsles):

   -  alvorlig utilsiktet eksponering av person
   -  utslipp til miljø
   -  tap av strålekilder

-  Radioaktivt avfall skal håndteres i tråd med gjeldende lover og
   regler, (se «Retningslinje for avhending av farlig avfall og
   problemavfall, ioniserende strålekilder og eksplosivt avfall»).

**7. Referanser**
~~~~~~~~~~~~~~~~~

-  `Arbeidsmiljøloven <https://lovdata.no/dokument/NL/lov/2005-06-17-62>`__
-  `Strålevernloven <https://lovdata.no/dokument/NL/lov/2000-05-12-36>`__
-  `Strålevernforskriften <https://lovdata.no/dokument/SF/forskrift/2016-12-16-1659>`__
-  `Forskrift om systematisk HMS-arbeid i virksomheter
   (internkontrollforskriften) <https://lovdata.no/dokument/SF/forskrift/1996-12-06-1127>`__
-  `Forskrift om forurensningslovens anvendelse på radioaktiv
   forurensning og radioaktivt
   avfall <https://lovdata.no/dokument/SF/forskrift/2010-11-01-1394>`__
-  `Avfallsforskriften <https://lovdata.no/dokument/SF/forskrift/2004-06-01-930>`__
-  `Forskrift om utførelse av arbeid, bruk av arbeidsutstyr og
   tilhørende tekniske krav (forskrift om utførelse av
   arbeid) <https://lovdata.no/dokument/SF/forskrift/2011-12-06-1357/*#*>`__
-  `Forskrift om tiltaks- og
   grenseverdier <https://lovdata.no/dokument/SF/forskrift/2011-12-06-1358>`__
-  `Veileder 2. Bruk av åpne radioaktive kilder i
   laboratorium <https://dsa.no/publikasjoner/veileder-2-bruk-av-apne-radioaktive-kilder-i-laboratorium/Veileder_2_%C3%85pne_radioaktive_kilder_rev2018.pdf>`__
-  `Veileder 14. Veileder om strålebruk innen
   odontologi <https://dsa.no/publikasjoner/veileder-14-veileder-om-stralebruk-innen-odontologi/Veileder_14_odontologi.pdf>`__
-  :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-handtering-og-avlevering-av-farlig-avfall-og-problemavfall-radioaktivt-avfall-og-eksplosivt-avfall`

For ytterligere henvisninger til aktuelle lover, forskrifter,
retningslinjer, veiledninger/metoder og hjelpemidler, se
`HMS-portalen <https://www.uib.no/hms-portalen/74101/str%C3%A5ling-og-str%C3%A5levern>`__.

**Utarbeidet av:** Seksjon for HMS, beredskap og BHT, HR-avdelingen

**Behandlet av**: Arbeidsmiljøutvalget 04.10.2018

**Erstatter: «**\ Retningsline for strålevern og bruk av stråling ved
UiB» av 18.11.2008

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 11.oktober 2022         | Oppdatering av lenke    | Mona Viksøy   |
| 		                    | i pkt 7 Referanser      |               |
+-------------------------+-------------------------+---------------+
| 18.februar 2021         | Oppdatering av lenker   | Mona Viksøy   |
| 		          | i 7 Referanser          |               |
+-------------------------+-------------------------+---------------+
| 07. januar 2019         | Oppdatering av 7.       | Olaug Eiksund |
| 13:23:33                | Referanser              |               |
+-------------------------+-------------------------+---------------+
| 07. januar 2019         | Oppdatering av 7.       | Olaug Eiksund |
| 13:10:09                | Referanser              |               |
+-------------------------+-------------------------+---------------+
| 07. januar 2019         | Tekstlig presisering.   | Olaug Eiksund |
| 12:55:42                |                         |               |
+-------------------------+-------------------------+---------------+
| 07. januar 2019         | Tekstlig presisering.   | Olaug Eiksund |
| 12:50:18                |                         |               |
+-------------------------+-------------------------+---------------+
| 07. januar 2019         | Oppdatering av navn:    | Olaug Eiksund |
| 12:46:16                | "Direktorat for         |               |
|                         | strålevern og           |               |
|                         | atomsikkerhet"          |               |
+-------------------------+-------------------------+---------------+
| 07. januar 2019         | Oppdatering av navn:    | Olaug Eiksund |
| 12:40:54                | "Direktorat for         |               |
|                         | strålevern og           |               |
|                         | atomsikkerhet"          |               |
+-------------------------+-------------------------+---------------+
| 15. oktober 2018        | Oppdatering av url      | Olaug Eiksund |
| 11:25:18                |                         |               |
+-------------------------+-------------------------+---------------+
| 15. oktober 2018        | Oppdatering av url      | Olaug Eiksund |
| 11:22:24                |                         |               |
+-------------------------+-------------------------+---------------+
| 15. oktober 2018        | Oppdatering av url      | Olaug Eiksund |
| 10:15:55                |                         |               |
+-------------------------+-------------------------+---------------+
| 15. oktober 2018        | Publiserer reviderte    | Olaug Eiksund |
| 10:12:14                | retningslinjer.         |               |
+-------------------------+-------------------------+---------------+
