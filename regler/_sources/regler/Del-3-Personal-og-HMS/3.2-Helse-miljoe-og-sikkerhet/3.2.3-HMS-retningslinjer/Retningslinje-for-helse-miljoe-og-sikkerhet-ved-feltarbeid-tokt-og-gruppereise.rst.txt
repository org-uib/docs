Retningslinje for helse, miljø og sikkerhet ved feltarbeid, tokt og gruppereise
-------------------------------------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-for-health-safety-and-environment-at-fieldwork-research-cruises-and-group-trips>`

Godkjent av Universitetsdirektøren 06.02.2020, sist endret 10.10.2022, arkivreferanse 2020/25.

**1. Formål**
^^^^^^^^^^^^^

Retningslinjen skal sikre en forsvarlig helse-, miljø- og
sikkerhetsmessig gjennomføring av feltarbeid og tokt, samt annen
gruppereise.

**2. Omfang**
^^^^^^^^^^^^^

Retningslinjen omfatter aspekter knyttet til helse, miljø og sikkerhet
(HMS) og er

-  Obligatorisk:

   -  For ansatte og studenter på feltarbeid og tokt, alene eller i
      gruppe.

-  Anbefalt:

   -  For ansatte på gruppereise med minimum 5 ansatte
   -  For minimum 1 ansatt på gruppereise med en eller flere studenter.

Retningslinjen gjelder både HMS-aspekter ved ansattes pålagte feltarbeid
og tokt som faller inn under «Avtale om feltarbeid for tilsatte ved
Universitetet i Bergen» og HMS-aspekter ved feltarbeid og tokt som ikke
er pålagt og som utføres i tilknytning til den ansattes egen
forskningsvirksomhet.

Der ansatte med forskjellige arbeidsgivere eller studenter fra
forskjellige læresteder deltar i felles feltarbeid/tokt/gruppereise,
skal det avklares på forhånd hvilken arbeidsgiver/institusjon som har
det overordnete HMS-ansvaret.

For UiB-studenter på utvekslingsopphold i utlandet gjelder egne
retningslinjer.

**3. Definisjoner**
^^^^^^^^^^^^^^^^^^^

-  *Linjeleder*: Instituttleder, avdelingsleder eller tilsvarende som
   har det overordnete ansvaret ved enheten.
-  *Faglig ansvarlig*: Oppnevnt ansvarlig for forberedelse,
   gjennomføring og oppfølging av feltarbeid/tokt/gruppereise.
-  *Reiseleder:* Oppnevnt ansvarlig for gjennomføring av
   feltarbeid/tokt/gruppereise når Faglig ansvarlig ikke er til stede.
-  *Reiseadministrator:* Oppnevnt administrativ støttefunksjon i CIM for
   Linjeleder/Faglig ansvarlig/Reiseleder.
-  *Feltarbeid:* Innsamling/bearbeiding av informasjon i forbindelse med
   forskning, forvaltningsundersøkelser, utviklingsarbeid, befaring,
   oppdrag, ekskursjoner og studieplanfestede oppgaver utenfor det
   ordinære arbeidsstedet/lærerstedet.
-  *Tokt*: Innsamling/bearbeiding av informasjon i forbindelse med
   forskning, forvaltningsundersøkelser, utviklingsarbeid, ekskursjoner
   og studieplanfestede oppgaver på fartøy.
-  *Gruppereise:* Alle typer pålagt eller ikke-pålagt innenlands eller
   utenlands reise, utenom feltarbeid og tokt, for ansatte i gruppe med
   minimum 5 ansatte eller minimum 1 ansatt i gruppe med en eller flere
   studenter.
-  *CIM:* UiBs støtteverktøy for risiko, sikkerhet og beredskap.

**4. Ansvar**

**Linjeleder** er:

-  Ansvarlig for at retningslinjen gjøres kjent og følges opp ved
   enheten.
-  Ansvarlig for å oppnevne en Faglig ansvarlig for det enkelte
   feltarbeid/tokt/gruppereise. Ved behov kan en Reiseleder oppnevnes i
   tillegg. Linjeleder skal på forhånd forvisse seg om at Faglig
   ansvarlig og ev. Reiseleder har de kvalifikasjonene som trengs for
   forsvarlig helse, miljø og sikkerhetsmessig ledelse av
   feltarbeid/tokt/gruppereise.
-  Ansvarlig for å oppnevne en Reiseadministrator.

**Faglig ansvarlig** er:

-  Ansvarlig for å foreta en risikovurdering, sørge for tilpasset
   opplæring, sikkerhetsutstyr og beredskap, og sørge for en forsvarlig
   gjennomføring og oppfølging av feltarbeidet/toktet/gruppereisen.

**Reiseleder:**

-  I tilfeller hvor Faglig ansvarlig ikke er til stede under
   feltarbeidet/toktet/gruppereisen skal ansvar for forsvarlig
   gjennomføring delegeres til Reiseleder.
-  Der hvor feltarbeid utføres alene av en student, vil studenten selv
   fungere som Reiseleder.

**Reiseadministrator** er:

-  Ansvarlig for registrering og oppfølging feltarbeid/tokt/gruppereise
   i CIM.

**Den enkelte deltaker:**

-  Bør delta i kartlegging og vurdering av risiko.
-  Skal registrere pårørendeinformasjon og kontaktinformasjon i forkant
   av reisen.
-  Skal svare på digital informasjon som de mottar i forbindelse med
   reisen.
-  Skal rette seg etter sikkerhetsrutiner og lokale tilpasninger som
   kreves for forsvarlig HMS-messig gjennomføring av
   feltarbeidet/toktet/gruppereisen.
-  Har et selvstendig ansvar for å vurdere sikkerheten i aktiviteten,
   utføre nødvendige justeringer og ev. å stoppe aktivitet av
   sikkerhetsmessige grunner.
-  Har plikt til å informere Faglig ansvarlig ev. Reiseleder om
   helsemessige og andre forhold som kan ha betydning for sikkerheten
   ved gjennomføring av feltarbeid/tokt/gruppereise.
-  Skal ved beredskapssituasjon varsle i tråd med lokal beredskapsplan.

**Verneombud:**

-  Enhetens valgte verneombud fungerer også som verneombud for
   deltakerne på feltarbeid/tokt/gruppereise dersom det ikke er valgt
   stedlig verneombud. Der det er over 10 deltakere i mer enn en uke,
   eller særlige risikoforhold tilsier det, skal Linjeleder vurdere
   behov for og ev. sørge for at stedlig verneombud velges.

**5. Feltarbeid, tokt og gruppereise**
^^^^^^^^^^^^^^^^^^^^^^^^^^^^^^^^^^^^^^

**5.1 Forberedelse**
''''''''''''''''''''

HMS-ansvar for det enkelte feltarbeid/tokt/gruppereise skal defineres av
Linjeleder.

Det skal på forhånd avklares av Faglig ansvarlig hva som er faglig
aktivitet og hva som er fritidsaktivitet.

**Risikovurdering og beredskap**
                                

Faglig ansvarlig:

-  Skal sørge for at risikoforhold ved feltarbeid/tokt/gruppereise
   kartlegges og vurderes. I kartleggingen skal man identifisere
   aktiviteter som kan medføre risiko for skade på menneske, miljø og
   materiell:

   -  På vei til og fra feltarbeid/tokt/gruppereise
   -  Mens feltarbeid/tokt/gruppereise pågår
   -  I forbindelse med avslutning av feltarbeid/tokt/gruppereise

-  Oppfordres til å inkludere alle deltagere og verneombud i dette
   arbeidet.
-  Når risikoforholdene er kartlagt og vurdert skal tiltak iverksettes
   for å redusere risikoforholdene.
-  Lokal beredskapsplan samt varslingsrutiner skal utarbeides.

Reiseadministrator:

-  Skal utarbeide og vedlikeholde en samlet deltakerliste med
   kontaktinformasjon og pårørendeopplysninger i CIM og holde Faglig
   ansvarlig oppdatert.

**Opplæring og informasjon**
                            

Faglig ansvarlig:

-  Skal påse at deltakere på feltarbeid/tokt/gruppereise får nødvendig
   opplæring og informasjon knyttet til gjennomført risikovurdering og
   feltarbeid/tokt/gruppereisen.

**Forsikring**
              

Om og i hvilken grad deltakere på feltarbeid/tokt/gruppereise er
forsikret fremgår av det til enhver tid gjeldende regelverk og
retningslinjer fra overordnet departement.

**5.2. Gjennomføring**
''''''''''''''''''''''

Faglig ansvarlig ev. Reiseleder skal:

-  Iverksette beredskapsplan og varsling ved behov.
-  Holde Linjeleder orientert om alle viktige forhold i landet eller på
   stedet som kan påvirke deltakernes sikkerhet eller andre forhold.
-  Være tilgjengelig for egen enhet ved UiB når
   feltarbeidet/toktet/gruppereise er i gang.
-  Melde fra så raskt som mulig til Reiseadministrator dersom det på
   feltarbeid/tokt/ gruppereise blir:

   -  endringer i oversikten over deltakere
   -  endringer i reiseruten

-  Gjøre kjent for deltakerne og egen enhet hvis det er endringer i
   prosedyrer og beredskapsplaner.
-  Melde HMS-avvik.

Faglig ansvarlig ev. Reiseleder har myndighet til å gi advarsler og
bortvise deltakere som ikke retter seg etter sikkerhetsbestemmelsene.

**5.3. Etterarbeid**
''''''''''''''''''''

| Evaluering av feltarbeid/tokt/gruppereise skal inngå som en integrert
  del av det lokale HMS-arbeidet ved enheten.

**6. Referanser**
^^^^^^^^^^^^^^^^^

-  `Forskrift om systematisk helse-, miljø- og sikkerhetsarbeid i
   virksomheter
   (Internkontrollforskriften) <http://www.lovdata.no/cgi-wift/ldles?doc=/sf/sf/sf-19961206-1127.html>`__
-  :doc:`Beredskapsplan for UiB-studenter i
   utlandet </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-studenter-i-utlandet>`
-  `Avtale om feltarbeid for tilsatte ved Universitetet i
   Bergen <http://ekstern.filer.uib.no/poa/Feltarbeid%20og%20tokt/Avtale%20om%20feltarbeid%20for%20tilsatte%20ved%20Universitetet%20i%20Bergen.pdf>`__
-  `Beredskapsplan for
   UiB <http://regler.uib.no/regler/Del-1-Overordnede-rammer/1.6-Beredskapsplan-ved-UiB>`__

Ytterligere henvisinger til aktuelle lover, forskrifter, retningslinjer,
`veiledninger <https://w3.uib.no/nb/hms-portalen/74480/hms-ved-feltarbeid-tokt-og-gruppereise>`__
(uib.no).

| **Utarbeidet av**: HR-avdelingen
| **Behandlet av**: Arbeidsmiljøutvalget 29.01.20.

Erstatter: «Retningslinje for helse, miljø og sikkerhet ved feltarbeid
og tokt av 02.03.2009.

| **Utarbeidet av**: HMS-seksjonen ved HR-avdelingen
| **Erstatter**: ”Generell sikkerhetsinstruks for feltarbeid m.m.” av
  01.03.95.

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 10. oktober 2022        | Lenke under pkt 7       | Mona Viksøy   |
|                         | rettet opp              |               |
+-------------------------+-------------------------+---------------+
| 21. september 2020      | Publiserer ny versjon   | Olaug Eiksund |
| 13:29:36                | av retningslinjen       |               |
+-------------------------+-------------------------+---------------+
| 21. september 2020      | Publiserer ny versjon   | Olaug Eiksund |
| 10:46:29                | av retningslinjen       |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 12:42:31                | justeringer.            |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 11:00:14                | justeringer.            |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 10:57:01                | justeringer.            |               |
+-------------------------+-------------------------+---------------+
| 29. september 2016      | Mindre tekstlige        | Olaug Eiksund |
| 13:21:07                | justeringer og          |               |
|                         | oppdatering av url.     |               |
+-------------------------+-------------------------+---------------+
| 29. september 2016      | Mindre tekstlige        | Olaug Eiksund |
| 13:15:40                | justeringer og          |               |
|                         | oppdatering av url.     |               |
+-------------------------+-------------------------+---------------+
| 07. juli 2015 11:27:19  | Oppdatering av url.     | Olaug Eiksund |
+-------------------------+-------------------------+---------------+
| 07. juli 2015 11:24:30  | Oppdatering av url.     | Olaug Eiksund |
+-------------------------+-------------------------+---------------+
| 15. juni 2015 13:25:33  | Oppdatering av          | Olaug Eiksund |
|                         | avdelingsnavn:          |               |
|                         | HR-avdelingen           |               |
+-------------------------+-------------------------+---------------+
