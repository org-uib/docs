Retningslinjer for biologiske risikofaktorer
--------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-relating-to-biological-risk-factors>`

Godkjent av Universitetsdirektøren 10.12.2020, sist endret 14.10.2021, arkivreferanse 2014/8109.

1. Formål
~~~~~~~~~

Retningslinjene skal bidra til at alle som bruker og håndterer biologiske risikofaktorer
ved Universitetet i Bergen (UiB) gjør dette på en sikker og forsvarlig måte.

2. Omfang
~~~~~~~~~

Retningslinjene gjelder alt arbeid med biologiske risikofaktorer ved og i regi av UiB. 
Der ansatte med forskjellige arbeidsgivere deler lokasjon eller deltar i felles aktivitet, 
skal virksomhetene samordne HMS-arbeidet for å sikre et fullt forsvarlig arbeidsmiljø for
begge parters ansatte `(Arbeidsmiljøloven §2-2) <https://lovdata.no/dokument/NL/lov/2005-06-17-62/KAPITTEL_2#%C2%A72-2>`__  .

3. Ansvar
~~~~~~~~~

- Linjeleder er ansvarlig for at retningslinjene gjøres kjent og følges opp ved enheten.
- Ansatte, studenter og gjesteforskere som bruker og håndterer biologiske risikofaktorer
  skal følge retningslinjene.

4. Definisjoner
~~~~~~~~~~~~~~~

Linjeleder: Instituttleder, avdelingsleder eller tilsvarende som har overordnet ansvar ved enheten. 

Biologiske risikofaktorer: Levende eller dødt biologisk materiale (som bakterier, sopp, parasitter,
cellekulturer, virus, prioner, toksiner og allergener) som kan gi skadevirkninger (som infeksjoner, 
allergi eller giftvirkninger) for menneske eller miljø (som dyr eller planter).

Mikroorganismer: Enhver cellulær eller ikke-cellulær mikrobiologisk enhet som er i stand til å formere
seg eller til å overføre genetisk materiale, herunder også virus, viroider, dyre- og planteceller i kultur.

Smitterisikogruppe: Klassifisering av levende biologiske risikofaktorer etter den infeksjonsfare de
representerer i henhold til forskrift om tiltaks- og grenseverdier § 6-1.

Inneslutningstiltak: Tiltak eller barrierer som anvendes for å unngå at den biologiske risikofaktorer
kommer i kontakt, eller gir skadevirkninger, hos mennesker eller for miljø. Dette kan være fysiske 
barrierer (f.eks. undertrykk i laboratoriet) eller biologiske barrierer (tilstander som gjør at den
aktuelle biologisk risikofaktoren ikke kan gi skade utenom innesluttet område, eksempelvis en 
organisme som ikke kan formere utenfor laboratoriet på grunn av for lav temperatur.  

5. Organisering og godkjenninger
~~~~~~~~~~~~~~~~~~~~~~~~~~~~~~~~

5.1 Godkjenning
^^^^^^^^^^^^^^^
Komite for biosikkerhet:

- Er rådgivende organ ved UiB for innførsel og bruk av biologiske risikofaktorer 
  inkludert genmodifiserte organismer. 

Linjeleder skal:

- Påse at det gis melding til Arbeidstilsynet minst `30 dager 
  <https://lovdata.no/dokument/SF/forskrift/2011-12-06-1357/KAPITTEL_2-5#%C2%A76-3>`__ før enheten 
  begynner å bruke biologiske risikofaktorer i smitterisikogruppe 2, 3 og 4, og at arbeidsplassen 
  har tilstrekkelig `inneslutningsnivå <https://lovdata.no/dokument/SF/forskrift/2011-12-06-1356/KAPITTEL_8#%C2%A78-4>`__.
  
- Hensikten med meldingene er at Arbeidstilsynet skal kunne vite at det er gjort en risikovurdering, 
  og at det er planlagt å sette i verk tiltak for å beskytte arbeidstakerne.

5.2 Organisering
^^^^^^^^^^^^^^^^
Linjeleder skal påse at:

- Alt arbeid med biologiske risikofaktorer `risikovurderes <https://www.uib.no/hms-portalen/137270/hms-risikovurdering>`__.
- Arbeidstakere som kan bli eksponert for helsefarlige biologiske risikofaktorer blir informert om og 
  gjennomgår egnet `helseundersøkelse <https://www.uib.no/hms-portalen/88683/helsekontroll-ved-arbeid-med-biologiske-faktorer>`__.
- Det utarbeides arbeidsinstrukser, prosedyrer og rutiner for oppbevaring, håndtering, transport og 
  avfallshåndtering og at disse gjøres kjent.
- Det før oppstart av arbeid med biologiske risikofaktorer blir gitt tilstrekkelig opplæring og kunnskap. 
  Opplæringen må dokumenteres.
- Nødvendige vernetiltak og hensiktsmessig verneutstyr er tilgjengelig og brukes korrekt.
- Hygienetiltakene blir ivaretatt. 
- Det utarbeides beredskapsplan ved uforutsett eksponering av biologiske risikofaktorer.
- Det føres register over arbeidstakere som er eller har vært eksponert for biologiske risikofaktorer
  i smitterisikogruppe 3 eller 4. 
- Alvorlige personskader og sykdom man mistenker skyldes arbeidet meldes til `Arbeidstilsynet
  <https://www.arbeidstilsynet.no/kontakt-oss/melde-ulykke/>`__.

5.3 Anskaffelser
^^^^^^^^^^^^^^^^
- Før anskaffelse (kjøp, import og/eller innhenting) må godkjenning under pkt 5.1 være på plass.

5.4 Registrering
^^^^^^^^^^^^^^^^
Biologiske risikofaktorer skal registreres:

- Biologiske risikofaktorer 

  - Skal registreres i `stoffkartotek <https://app.ecoonline.com/ecosuite/applic/sk/index.php?applicationID=4&locationID=0>`__
    i henhold til :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinjer-for-stoffkartoteket`. 
  - For helsefarlig biologisk materiale skal det utarbeides informasjonsblad som minst skal inneholde følgende opplysninger:

    - navn,
    - opplysninger om produsent, importør og/eller omsetter,
    - helseskadelige egenskaper/toksikologiske data,
    - opplysninger om smittefare,
    - risikomomenter,
    - forebyggende vernetiltak og
    - førstehjelpsbehandling.

  - Dersom det ikke er relevant eller teknisk mulig å gi en eller flere av de opplysningene som kreves etter denne bestemmelsen, 
    skal begrunnelsen fremgå av opplysningene i stoffkartoteket.

5.5 Bruk, håndtering og oppbevaring
^^^^^^^^^^^^^^^^^^^^^^^^^^^^^^^^^^^

Linjeleder skal påse at ansatte, studenter og gjesteforskere oppfyller følgende:

- Før oppstart av arbeid med biologiske risikofaktorer få tilstrekkelig opplæring og informasjon. 
- Bli orientert om overordnede risikovurderinger og `risikovurdere <https://www.uib.no/hms-portalen/136754/sikker-jobbanalyse-sja>`__
  egne prosedyrer (med hensyn til f.eks. `smitterisikogruppe <https://lovdata.no/dokument/SF/forskrift/2011-12-06-1358#KAPITTEL_9>`__).
- Følge aktuelle arbeidsinstrukser.
- At arbeidet utføres i godkjente laboratorier.
- Anvende hensiktsmessig verneutstyr.
- Melde HMS-avvik i henhold til :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinjer-for-melding-og-oppfoelging-av-helse-miljoe-og-sikkerhetsavvik`.


5.6 Avfallshåndtering av biologisk avfall:
^^^^^^^^^^^^^^^^^^^^^^^^^^^^^^^^^^^^^^^^^^

- Skal håndteres og avleveres i henhold til :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-handtering-og-avlevering-av-farlig-avfall-og-problemavfall-radioaktivt-avfall-og-eksplosivt-avfall`.

6. Referanser
~~~~~~~~~~~~~

-  `Arbeidsmiljøloven <https://lovdata.no/dokument/NL/lov/2005-06-17-62/KAPITTEL_5#%C2%A74-5>`__
-  `Avfallsforskriften <https://lovdata.no/dokument/SF/forskrift/2004-06-01-930>`__
-  `Forskrift om smittefarlig avfall <https://lovdata.no/dokument/SF/forskrift/2005-10-11-1196>`__
-  `Forskrift om organisering, ledelse og medvirkning <https://lovdata.no/dokument/SF/forskrift/2011-12-06-1355>`__
-  `Forskrift om utførelse av arbeid, bruk av arbeidsutstyr og
   tilhørende tekniske krav (forskrift om utførelse av
   arbeid) <https://lovdata.no/dokument/SF/forskrift/2011-12-06-1357/*#KAPITTEL_2>`__
-  `Forskrift om utforming og innretning av arbeidsplasser og
   arbeidslokaler
   (arbeidsplassforskriften) <https://lovdata.no/dokument/SF/forskrift/2011-12-06-1356>`__
-  `Liste over klassifiserte biologiske risikofaktorer (smitterisikogrupper,
   forskrift om tiltaks- og
   grenseverdier) <https://lovdata.no/dokument/SF/forskrift/2011-12-06-1358/KAPITTEL_9#KAPITTEL_9>`__
-  `Avfallsrutiner –
   HMS-portalen <https://www.uib.no/hms-portalen/73723/avfall>`__

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 14. oktober 2021        | Fjernet tekst i pkt 5.1.| Mona Viksøy   |
+-------------------------+-------------------------+---------------+
| 4. mai 2021             | Ny forskrift            | Mona Viksøy   |
+-------------------------+-------------------------+---------------+

