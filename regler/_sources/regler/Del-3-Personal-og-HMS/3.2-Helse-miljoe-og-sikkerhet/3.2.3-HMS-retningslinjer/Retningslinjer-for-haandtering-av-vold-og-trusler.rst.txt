Retningslinjer for håndtering av vold og trusler
------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-for-handling-violence-and-threats>`

Godkjent av Universitetsdirektøren 22.05.2014, sist endret 14.10.2022, arkivreferanse 2013/10796.

1. Formål
~~~~~~~~~

Retningslinjene skal bidra til å forebygge og sikre god håndtering av
vold og trusler knyttet til ansattes arbeidsmiljø. Retningslinjene
gjelder håndtering av vold og trusler fra tredjepart.

2. Forankring
~~~~~~~~~~~~~

Retningslinjene er en del av Universitetet i Bergens (UiB) Regelsamling
(Del 3. Personal og HMS) og er forankret i arbeidsmiljøloven § 4-3(4),
Forskrift om systematisk helse-, miljø- og sikkerhetsarbeid i
virksomheter (Internkontrollforskriften), Forskrift om utførelse av
arbeid og Beredskapsplan for UiB.

3. Omfang
~~~~~~~~~

Retningslinjene gjelder vold og trusler utøvd av tredjepart og omfatter
hele virksomheten og alle ansatte ved UiB.

Med tredjepart menes i denne sammenheng personer som ikke er ansatt ved
UiB og som truer og utøver vold mot en UiB-ansatt i dennes
arbeidssituasjon.

Vold og trusler mellom ansatte og/eller leder håndteres i henhold til
UiBs :doc:`Retningslinjer for
konflikthåndtering </regler/Del-3-Personal-og-HMS/3.1-Personalforvaltning/3.1.7-Konflikthaandtering/Retningslinje-for-konflikthaandtering>`
og :doc:`Retningslinjer for
varsling </regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen>`.

4. Definisjoner
~~~~~~~~~~~~~~~

-  *Vold:* Fysisk eller psykisk skade på ansatt i dennes
   arbeidssituasjon.
-  *Trussel:* Et verbalt angrep eller handling som tar sikte på å ramme
   den ansattes helse, velvære og sikkerhet.
-  *Linjeleder*: Universitetsdirektør, ansatt dekan,
   fakultets-/avdelingsdirektør og instituttleder.
-  *Tredjepart:* Andre personer enn UiB-ansatte.

5. Ansvar
~~~~~~~~~

Linjeleder har innenfor sitt ansvarsområde ansvar for å:

-  iverksette og følge opp retningslinjene
-  forebygge, håndtere og følge opp vold og trusler som en del av det
   kontinuerlige og systematiske helse-, miljø- og sikkerhetsarbeidet.

Ansatte skal:

-  medvirke i utformingen av tiltak for å forebygge vold og trusler
-  rette seg etter sikkerhetsrutiner og lokale tilpasninger av tiltak
   mot vold og trusler
-  informere linjeleder så snart som mulig dersom hun/han er utsatt for
   vold og trusler
-  informere linjeleder så snart som mulig dersom kollega har blitt
   utsatt for vold og trusler og ikke selv er i stand til å informere om
   dette
-  melde vold og trusler i UiBs HMS-avvikssystem.

6. Håndtering av vold og trusler
~~~~~~~~~~~~~~~~~~~~~~~~~~~~~~~~

6.1 Forebygging
^^^^^^^^^^^^^^^

Å forebygge vold og trusler er en del av det systematiske HMS-arbeidet.
Det innebærer å kartlegge farer, vurdere risiko, utarbeide planer og
prioritere tiltak, og iverksette tiltak for å redusere risikofaktorene.

| **Kartlegging og risikovurdering**
| Linjeleder skal sørge for at risikoforhold kartlegges og vurderes. I
  kartleggingen skal aktiviteter som kan medføre risiko for vold og
  trusler identifiseres. Verneombud og representanter for de ansatte
  skal delta sammen med linjeleder i dette arbeidet.

Når risikoforholdene er kartlagt og vurdert, skal linjeleder utarbeide
planer og sikre iverksetting av tiltak for å redusere risikofaktorene.

| **Informasjon og opplæring**
| Linjeleder har ansvar for at de ansatte får nødvendig informasjon og
  tilpasset opplæring knyttet til gjennomført risikovurdering, som gjør
  ansatte i stand til å håndtere vold og trusler på en best mulig måte.

6.2. Håndtering
^^^^^^^^^^^^^^^

Ansatte skal følge `Råd ved
trusselsituasjoner <https://www.sikresiden.no/forebyggende/trusler/?locality=196>`__
og `Råd ved
voldssituasjoner <https://www.sikresiden.no/forebyggende/voldssituasjoner/?locality=196>`__.

En ansatt som har vært utsatt for, eller har observert vold og trusler
mot ansatt, skal snarest mulig kontakte linjeleder og informere om
hendelsen.

Linjeleder skal om nødvendig varsle `beredskapsledelsen i
linjen <https://regler.app.uib.no/regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen>`__.

Linjeleder skal sørge for at den/de som blir utsatt blir ivaretatt og
henvist til helsepersonell/bedriftshelsetjenesten.

Linjeleder skal påse at vold og trusler meldes i UiBs HMS-avvikssystem
og følges opp ved å iverksette tiltak.

6.3. Etterarbeid
^^^^^^^^^^^^^^^^

Hendelser knyttet til vold og trusler skal evalueres. Evaluering skal
inngå som en integrert del av universitetets systematiske HMS-arbeid,
interne planer og regelverk.

7. Referanser
~~~~~~~~~~~~~

| `Arbeidsmiljøloven <http://lovdata.no/dokument/NL/lov/2005-06-17-62>`__
| `Forskrift om systematisk helse-, miljø- og sikkerhetsarbeid i
  virksomheter
  (Internkontrollforskriften) <http://lovdata.no/dokument/SF/forskrift/1996-12-06-1127>`__
| `Forskrift om utførelse av arbeid, kap. 23 Arbeid som kan medføre fare
  for å bli utsatt for vold og trussel om
  vold <https://lovdata.no/dokument/SF/forskrift/2011-12-06-1357/KAPITTEL_4#KAPITTEL_4-2>`__
| :doc:`Beredskapsplan for
  UiB </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen>`
| :doc:`Retningslinjer for melding og oppfølging av
  HMS-avvik </regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinjer-for-melding-og-oppfoelging-av-helse-miljoe-og-sikkerhetsavvik>`

For ytterligere henvisinger til aktuelle lover, forskrifter,
retningslinjer, veiledninger og hjelpemidler, se
`HMS-portalen <https://w3.uib.no/nb/hms-portalen/76360/retningslinjer-h%C3%A5ndtering-av-vold-og-trusler-%E2%80%93-veiledning>`__.

| **Utarbeidet av**: Seksjon for HMS, beredskap og BHT, HR-avdelingen
| **Behandlet av:** Arbeidsmiljøutvalget 07.05.2014

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 14.10.2022              |  Lenker under pkt 3     | Mona Viksøy   |
|                         |  og 6.2 rettet opp      |               |
+-------------------------+-------------------------+---------------+
| 10.10.2022              |  Lenke under pkt 7      | Mona Viksøy   |
|                         |  rettet opp             |               |
+-------------------------+-------------------------+---------------+
| 01. juli 2019 09:32:51  | Oppdatering av lenker   | Olaug Eiksund |
|                         | for råd ved trussel- og |               |
|                         | voldssituasjoner.       |               |
+-------------------------+-------------------------+---------------+
| 07. januar 2019         | Oppdatering av lenker   | Olaug Eiksund |
| 12:16:21                | for råd ved trussel- og |               |
|                         | voldssituasjoner.       |               |
+-------------------------+-------------------------+---------------+
| 04. juni 2018 14:20:49  | Oppdatering av lenker   | Olaug Eiksund |
|                         | for råd ved trussel- og |               |
|                         | voldssituasjoner.       |               |
+-------------------------+-------------------------+---------------+
| 04. juni 2018 14:18:13  | Oppdatering av lenker   | Olaug Eiksund |
|                         | for råd ved trussel- og |               |
|                         | voldssituasjoner.       |               |
+-------------------------+-------------------------+---------------+
| 30. mai 2018 14:08:28   | Mindre tekstlige        | Olaug Eiksund |
|                         | justeringer             |               |
+-------------------------+-------------------------+---------------+
| 30. mai 2018 14:07:32   | Mindre tekstlige        | Olaug Eiksund |
|                         | justeringer             |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 12:39:33                | justeringer             |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 12:36:52                | justeringer             |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 10:41:00                | justeringer             |               |
+-------------------------+-------------------------+---------------+
| 16. november 2017       | Mindre tekstlige        | Olaug Eiksund |
| 10:25:11                | justeringer             |               |
+-------------------------+-------------------------+---------------+
