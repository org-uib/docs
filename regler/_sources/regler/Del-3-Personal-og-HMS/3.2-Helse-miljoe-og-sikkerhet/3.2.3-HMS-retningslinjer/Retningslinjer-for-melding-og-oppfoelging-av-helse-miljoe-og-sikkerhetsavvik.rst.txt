Retningslinjer for melding og oppfølging av helse-, miljø- og sikkerhetsavvik
-----------------------------------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-for-reporting-and-follow-up-of-HSE-non-conformities/>`

Godkjent av Universitetsdirektøren 18.08.2021. sist endret 06.10.2022, arkivref. 2009/14709

1. Formål
~~~~~~~~~

Retningslinjene skal sikre:

-  at helse-, miljø- og sikkerhetsavvik (HMS-avvik) ved Universitetet i Bergen (UiB)
   håndteres i henhold til myndighetskrav og interne regler
-  at arbeids- og læringsmiljø er fullt forsvarlig
-  at alle HMS-avvik meldes
-  at korrigerende og forebyggende tiltak vurderes og iverksettes
-  kontinuerlig kvalitetssikring av det systematiske HMS-arbeidet
-  organisasjonslæring og erfaringsoverføring
-  ivaretakelse av skadedes rettigheter.

2. Omfang
~~~~~~~~~

Retningslinjene omfatter HMS-avvik og gjelder alle ansatte, studenter og besøkende
ved UiB og all aktivitet i regi av universitetet.

Sikkerhetsavvik er også definert og forankret i :doc:`Styringssystem for sikring av bygg og 
verdier </regler/Del-4-OEkonomi-eiendom-og-IKT/4.2-Drifts-og-eiendomsforvaltning/4.2.5-Styringssystem-for-sikring-av-bygg-og-verdier/Del-1-Styrende-del-Styringssystem-for-sikring-av-bygg-og-verdier/>`, 
som gir utdypende retningslinjer for forvaltning av bygg og fysiske (materielle) verdier. 
Her fremgår det at sikkerhetsavvik skal meldes og følges opp som HMS-avvik.

Sikkerhetsavvik omfatter brudd på styringssystem for sikring av bygg og verdier, innbrudd og uvedkommende
i/ved bygg, større bygningsmessige skader og skade/tap av fysiske verdier som følge av brann,
tyveri, hærverk, lekkasjer eller inneklima. Sikkerhetsavvik er av praktiske formål videre
omtalt som HMS-avvik. Enheter som har samordningsavtale om helse, miljø og sikkerhet med annen
virksomhet, skal håndtere HMS-avvik etter gjeldende avtale.

Ved uønskede hendelser som krever ressurser utover ordinær drift kan aktuell 
:doc:`beredskapsplan </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen/>`
vurderes iverksatt. 

3. Ansvar
~~~~~~~~~

Linjeleder er ansvarlig for at retningslinjene gjøres kjent og følges opp ved enheten, og at HMS-avvik legges
frem for styrende og rådgivende organ.
Ansatte og studenter har plikt til å følge retningslinjene.

Arbeidsmiljøutvalget (AMU) skal gjennomgå alle HMS-avvik og se til at tiltak gjennomføres, og identifisere
læringspunkt som kan bidra til organisasjonslæring.
 
Læringsmiljøutvalget (LMU) skal gjennomgå alle HMS-avvik som involverer studenter og se til at tiltak som 
gjelder studenters læringsmiljø gjennomføres.

4. Definisjoner
~~~~~~~~~~~~~~~

HMS-avvik: Er uønskede hendelser og forhold som har ført til eller kan føre til skade på mennesker, 
miljø og materielle verdier, som:

-  brudd på HMS-lovgivning og HMS-retningslinjer/-prosedyrer
-  personskade som medførte medisinsk behandling
-  arbeidsrelatert sykdom 
-  mindre personskade 
-  skadelig utslipp til miljø
-  uønsket hendelse med kjemikalier/gass, biologiske faktorer og strålekilder
-  vold og trusler fra tredjepart
-  forhold som reduserer brannsikkerheten
-  brudd på «Styringssystem for sikring av bygg og verdier»
-  innbrudd og uvedkommende i/ved bygg
-  større bygningsmessige skader 
-  skade/tap av fysiske verdier som følge av brann, tyveri, hærverk, lekkasjer eller inneklima
  
Arbeidsrelatert sykdom: Sykdom som opptrer akutt ved påvirkninger i arbeidsmiljøet og sykdom som antas å ha
sin grunn i arbeidsmiljøet eller forhold på arbeidsplassen.

Vold og trusler fra tredjepart: Med tredjepart menes i denne sammenheng personer som ikke er ansatt ved UiB
og som truer/utøver vold mot en UiB-ansatt i dennes arbeidssituasjon.

Linjeleder: Fakultets-/avdelingsdirektør og instituttleder, eller tilsvarende som har det overordnete
HMS-ansvaret ved enheten. 

UiBhjelp-operatør: Oppnevnt som linjeleders representant for å følge opp rapporterte HMS-avvik ved enheten.


5. Melding og oppfølging av HMS-avvik
~~~~~~~~~~~~~~~~~~~~~~~~~~~~~~~~~~~~~

5.1 Melding av HMS-avvik
^^^^^^^^^^^^^^^^^^^^^^^^
Ansatte og studenter: 

- Skal melde HMS-avvik ved å bruke skjema i UiBhjelp så snart HMS-avvik er oppdaget.
- Skal ved personskader med risiko for smitte og alvorlige personskader umiddelbart melde fra til lokal
  linjeleder eller `infosenter ved fakultet <https://www.uib.no/student/48613/infosenter-og-studieveiledning>`__,
  slik at tiltak kan iverksettes. Deretter skal melderutinen følges.

5.2 Oppfølging av HMS-avvik
^^^^^^^^^^^^^^^^^^^^^^^^^^^
Linjeleder:

- Skal oppnevne UiBhjelp-operatør.
- Skal bistå i oppfølging av HMS-avvik, og ved behov sende melding om yrkesskade/yrkessykdom 
  til NAV og Statens pensjonskasse.
- Har tilgang til HMS-avvik på overordnet nivå ved UiB.
- Skal se til at rapporterte HMS-avvik bidrar til kvalitetssikring av det systematiske HMS-arbeidet
  og at læringspunkt som kan bidra til organisasjonslæring identifiseres. 
- Skal varsle :doc:`linjeledelsen </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen/>`
  ved kriser og uønskede hendelser og som krever ressurser utover ordinær drift, slik iverksetting av aktuell
  beredskapsplan kan vurderes. 
- Skal ved ulykker som har medført alvorlig skade (Arbeidstilsynets definisjon) eller død varsle linjeledelsen, 
  nærmeste politimyndighet og Arbeidstilsynet på `skjemaet Melding om arbeidsulykke <https://www.arbeidstilsynet.no/kontakt-oss/melde-ulykke/>`__
  som har voldt død eller alvorlig personskade. Melding skal sendes snarest og senest samme dag.

UiBhjelp-operatør:

- Skal følge opp, kvalitetssikre og kategorisere rapporterte HMS-avvik og vurdere og iverksette 
  korrigerende og forebyggende tiltak. HMS-avvik skal følges opp så snart som mulig.
- Skal holde linjeleder orientert og ved behov be om bistand.
- Skal holde verneombud orientert og ved behov be om bistand. 
- Skal se til at arbeidsgiver sammen med innmelder fyller ut skjema om yrkesskade/yrkessykdom til
  NAV for `ansatt <https://www.nav.no/soknader/nb/bedrift/yrkesskade/paa-landterritorium>`__ eller
  `student <https://www.nav.no/soknader/nb/bedrift/yrkesskade/student>`__ ved HMS-avvik som omfatter
  personskade som medførte medisinsk behandling, der mulig skade vil kunne avdekkes senere, eller 
  arbeidsrelatert sykdom. Melding bør sendes snarest og senest innen tre dager.
- Skal se til at arbeidsgiver sammen med innmelder fyller ut skjema til `Statens pensjonskasse <https://spk.no/globalassets/skjema/Skademelding-ved-personskade-S014-BM.pdf>`__
  ved yrkesskade/yrkessykdom som kan gi rett til erstatning for ansatte som er innmeldt der. 
- Hvis enheten har samordningsavtale om HMS med annen enhet, skal denne enheten orienteres om 
  HMS-avviket og tiltak for oppfølging. I de tilfellene du skal orientere eksterne enheter om et
  HMS-avvik må du alltid anonymisere HMS-avviket for å ivareta personvernet til innmelder.

Verneombud / hovedverneombud / universitetets hovedverneombud:

- Har tilgang til HMS-avvik på overordnet nivå ved UiB.
- Skal påse at rapporterte HMS-avvik blir fulgt opp i tråd med retningslinjene.
- Skal ved behov bistå linjeleder/linjeleders representant, ansatt og student i melding og oppfølging av HMS-avvik.

HR-avdelingen:

- Har tilgang til alle HMS-avvik ved UiB.
- Skal ved behov bistå linjeleder/linjeleders representant i oppfølging av HMS-avvik.
- Skal legge frem periodevise rapporter av alle HMS-avvik ved UiB for AMU og fremheve HMS-avvik som er av en alvorlig 
  karakter, krever særskilt oppfølging eller kan bidra til organisasjonslæring.
- Skal legge frem periodevise rapporter av HMS-avvik ved UiB for LMU som omhandler studenter.

Bedriftshelsetjenesten:

- Blir orientert om og har innsyn i alle HMS-avvik som omfatter personskade som medførte medisinsk behandling og 
  arbeidsrelatert sykdom ved UiB.
- Skal ved behov bistå linjeleder/linjeleders representant, ansatt og student i oppfølging av HMS-avvik som omfatter
  personskade som medførte medisinsk behandling og arbeidsrelatert sykdom.

Eiendomsavdelingen:

- Har tilgang til alle HMS-avvik ved UiB.
- Skal ved behov bistå HR-avdelingen i utarbeiding av rapporter til AMU og LMU ved sikkerhetsavvik.
- Skal ved behov bistå linjeleder/linjeleders representant i oppfølging av HMS-avvik i tråd med
  «Styringssystem for sikring av bygg og verdier».


6. Tilgrensede retningslinjer
~~~~~~~~~~~~~~~~~~~~~~~~~~~~~

- Konflikter mellom ansatte skal rapporteres og håndteres i tråd med :doc:`Retningslinjer for 
  konflikthåndtering </regler/Del-3-Personal-og-HMS/3.1-Personalforvaltning/3.1.7-Konflikthaandtering/Retningslinje-for-konflikthaandtering/>`
- Mobbing og trakassering mellom ansatte skal rapporteres og håndteres i tråd med :doc:`Retningslinjer for forebygging og håndtering av mobbing og 
  trakassering </regler/Del-3-Personal-og-HMS/3.1-Personalforvaltning/3.1.10-Mobbing-og-trakassering/Retningslinjer-for-forebygging-og-haandtering-av-mobbing-og-trakassering/>`.
- Varsling av kritikkverdige forhold skal gjøres i tråd med :doc:`Retningslinjer for varsling ved Universitetet i 
  Bergen </regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen/>`.
- Konflikter, mobbing og utilbørlig opptreden som berører studenter skal rapporteres og følges opp i tråd med :doc:`Retningslinjer
  for konflikter, mobbing, trakassering og seksuell trakassering som berører studenter ved Universitetet i 
  Bergen </regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen/>`.
- Klager og bekymringer fra studenter som gjelder studentmiljøet skal meldes i `«Si fra! systemet» <https://www.uib.no/student/111870/si-fra-om-studentmilj%C3%B8et>`__.
- Sikkerhetsavvik som er definert i :doc:`Styringssystem for sikring av bygg og verdier </regler/Del-4-OEkonomi-eiendom-og-IKT/4.2-Drifts-og-eiendomsforvaltning/4.2.5-Styringssystem-for-sikring-av-bygg-og-verdier/>`
  skal meldes og følges opp som HMS-avvik.

7. Referanser
~~~~~~~~~~~~~

| `Arbeidsmiljøloven <https://lovdata.no/dokument/NL/lov/2005-06-17-62>`__
| `Forskrift om systematisk helse-, miljø- og sikkerhetsarbeid i
  virksomheter
  (Internkontrollforskriften) <https://lovdata.no/dokument/SF/forskrift/1996-12-06-1127>`__
| `Universitets- og høyskoleloven §
  4-3 <https://lovdata.no/dokument/NL/lov/2005-04-01-15/KAPITTEL_1-4#%C2%A74-3>`__.
| :doc:`Beredskapsplan ved Universitetet i
  Bergen </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen/>`

`Veiledning er tilgjengelig i
HMS-portalen <https://www.uib.no/hms-portalen/147573/meld-hms-avvik>`__

| Utarbeidet av: HR-avdelingen
| Behandlet av: Arbeidsmiljøutvalget 08.04.2021.
| Erstatter: "Retningslinjer for melding og oppfølging av helse-, miljø- og sikkerhetsavvik” av 02.07.2014.

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 6.10.2022               | 5.1. Lenke til          |  Mona Viksøy  |
|                         | infosenterrettet opp    |               |
+-------------------------+-------------------------+---------------+
| 04.10.2021              | Revidert retningslinje  |  Mona Viksøy  |
+-------------------------+-------------------------+---------------+
| 09:17:11                | Justering av rutine i   |Olaug Eiksund  |
|                         | forbindelse med ny      |               |
|                         | NAV-skjemaveileder.     |               |
+-------------------------+-------------------------+---------------+
| 16. desember 2019       | Justering av rutine i   | Olaug Eiksund |
| 09:15:50                | forbindelse med ny      |               |
|                         | NAV-skjemaveileder.     |               |
+-------------------------+-------------------------+---------------+
| 16. desember 2019       | Justering av rutine i   | Olaug Eiksund |
| 09:12:05                | forbindelse med ny      |               |
|                         | NAV-skjemaveileder.     |               |
+-------------------------+-------------------------+---------------+
| 10. januar 2019         | Oppdatering av navn     | Olaug Eiksund |
| 17:50:33                |                         |               |
+-------------------------+-------------------------+---------------+
| 07. januar 2019         | Justering av tekst.     | Olaug Eiksund |
| 12:35:44                |                         |               |
+-------------------------+-------------------------+---------------+
| 16. november 2017       | Justering av tekst.     | Olaug Eiksund |
| 12:30:46                |                         |               |
+-------------------------+-------------------------+---------------+
| 16. november 2017       | Justering av tekst.     | Olaug Eiksund |
| 10:45:20                |                         |               |
+-------------------------+-------------------------+---------------+
| 16. november 2017       | Justering av tekst.     | Olaug Eiksund |
| 10:44:19                |                         |               |
+-------------------------+-------------------------+---------------+
| 16. november 2017       | Justering av tekst.     | Olaug Eiksund |
| 10:24:49                |                         |               |
+-------------------------+-------------------------+---------------+
| 16. november 2017       | Justering av tekst.     | Olaug Eiksund |
| 10:24:05                |                         |               |
+-------------------------+-------------------------+---------------+