Retningslinjer for tilrettelegging og samarbeid mellom linjeleder og verneombud
-------------------------------------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines_for_facilitation_and_cooperation_between_line_managers_and_safety_representatives_>`

Godkjent av Universitetsdirektøren 17.06.2021, sist endret 21.08.2024, arkivreferanse 2011/14452.

1. Formål
~~~~~~~~~

Universitetet i Bergen (UiB) ønsker å sikre ett godt samarbeid mellom linjeleder
og verneombud. Dette gjøres ved at det på alle nivå blir satt av tilstrekkelig tid
til å utføre verneombudsrollen på en forsvarlig måte. Regelmessige møtepunkter 
mellom verneombud og linjeleder vil legge til rette for et aktivt samarbeid mellom
linjeleder og verneombud i det systematiske helse-, miljø- og sikkerhetsarbeidet (HMS)
ved UiB. 

2. Forankring
~~~~~~~~~~~~~

Retningslinjene inngår i UiBs Regelsamling (Del 3 Personal og HMS) og er forankret
i HMS-lovgivingen.

3. Omfang
~~~~~~~~~

Retningslinjen omfatter hele universitetet, alle nivå og enheter ved
universitetet.

4. Ansvar
~~~~~~~~~

Linjeleder er ansvarlig for å iverksette og følge opp retningslinjen.

5. Definisjoner
~~~~~~~~~~~~~~~

-  Linjeleder: Universitetsdirektør, dekan, fakultets-/avdelingsdirektør
   og instituttleder, eller tilsvarende som har det overordnete HMS-
   ansvaret ved enheten
-  Verneombud: universitetets hovedverneombud (UHVO), hovedverneombud
   (HVO) og verneombud (VO)
-  Varaverneombud: Vara-UHVO, vara-HVO, vara-VO.

6. Opplæring
~~~~~~~~~~~~

Verneombud på UiB skal gjennomføre 40-timers grunnopplæring i HMS jf.
Forskrift om organisering, ledelse og medvirkning § 3-18. 

7. Tilrettelegging og samarbeid 
~~~~~~~~~~~~~~~~~~~~~~~~~~~~~~~


7.1 Organisering
^^^^^^^^^^^^^^^^^

Linjeleder skal innenfor sitt ansvarsområde: 

- Sørge for tilrettelegging og samarbeid mellom linjeleder og verneombud. 
- Følge opp eventuelle samordningsavtaler med andre arbeidsgivere, jf. 
  internkontrollforskriften § 6. 
- Sørge for at verneombud har tilstrekkelig HMS-kompetanse til å utføre
  vervet.  

Verneombud skal innenfor sitt verneområde: 

- Være kjent med retningslinjen.  
- Påse at arbeidsgiver ivaretar sitt ansvar etter myndighetskrav og
  universitetets interne regler. 
- Delta i planlegging og gjennomføring av det systematiske HMS-arbeidet. 

For øvrig skal verneombudet gjøre seg kjent med bestemmelsene om 
verneombudets taushetsplikt (jf. Forskrift om organisasjon, ledelse og
medvirkning § 3-17).

Varaverneombud skal innenfor sitt verneområde: 

- Være kjent med retningslinjen og skal kunne tre inn dersom verneombud 
  er forhindret i å utføre sitt verv. I de situasjonene varaverneombud 
  trer inn, gjelder de samme reglene for varaverneombud som for verneombud. 
- Få tilbud om deltakelse på relevante møter. 
 
UHVO og HVO har i tillegg ansvar for å samordne verneombudenes virksomhet
innenfor sitt verneområde, jf. arbeidsmiljøloven § 6-1 (3), og Forskrift 
om organisasjon, ledelse og medvirkning § 3-5. 

7.2 Gjennomføring
^^^^^^^^^^^^^^^^^

**Oppstartsmøte**

Ved nytt verneombud og/eller ny linjeleder skal det gjennomføres et oppstartsmøte
for å igangsette og sikre et godt samarbeid mellom linjeleder og verneombud.


**Faste møter mellom linjeledelsen og vernetjenesten** 

Linjeleder skal sikre og legge til rette for regelmessige møter mellom 
verneombud og linjeleder. Verneombud, varaverneombud og linjeleder skal 
møtes minimum kvartalsvis. I møtene mellom linjeleder og vernetjenesten 
føres det referat.
  
Linjeleder og verneombud skal planlegge, gjennomføre og følge opp årlig
kartlegging av fysisk og psykososialt arbeidsmiljø, og andre tiltak som
har betydning for arbeidsmiljøet innenfor ombudets verneområde, også ved
endrings- og omstillingsprosesser. Linjeleder og verneombud gjennomfører
HMS-årsrapportering, jf. Retningslinje for årlig gjennomgang av det 
systematiske helse-, miljø- og sikkerhetsarbeidet (internkontroll).

De faste møtene mellom linjeleder og verneombud skal legge til rette for en
god dialog og informasjonsutveksling om arbeidsmiljøsituasjonen ved verneområdet.

Dersom det oppstår særskilte forhold mellom de faste møtene som kan ha betydning
for arbeidsmiljøet, skal linjeleder innkalle til møte så raskt som mulig.
 
Hovedverneombudene deltar på ledelsens gjennomgang av HMS-årsrapport for de
ulike hovedverneområdene.  

**Tid til å utføre vervet som verneombud** 

Linjeleder og verneombud skal sikre at verneombudet får tilstrekkelig tid til
å utføre vervet. Partene skal i fellesskap vurdere hvilke eventuelle konsekvenser
vervet får for verneombudets ordinære oppgaver og vurdere konkrete løsninger.
Dette bør gjøres i starten av verneombudsperioden.
 
HVO skal i likhet med VO sikres tilstrekkelig tid til å utføre vervet. For HVO 
vil delvis frikjøp fra sin stilling være hensiktsmessig, der størrelse på frikjøp
kan variere etter størrelse og aktiviteter på enheten. UHVO ved UiB har 100 % 
frikjøp, og for vara UHVO er det delvis frikjøp. 

Dersom det oppstår uventede situasjoner som medfører at vernearbeid må utføres
utover alminnelig arbeidstid etter arbeidsmiljøloven § 10-4, skal det godtgjøres
som overtid, jf. arbeidsmiljøloven § 6-5 (3). Om det oppstår uventede situasjoner
som krever at verneombudet griper inn, har verneombudet rett til å forlate 
arbeidsplassen. Skjer det, skal verneombudet orientere linjeleder. 


7.3 Vernetjenesten
^^^^^^^^^^^^^^^^^^

**Faste møter i vernetjenesten**

Følgende møter mellom universitetets verneombud er fastlagt:
 
- UHVO og HVO: Månedlig.  
- UHVO, HVO og VO: Skjer ved de faste VO-samlingene som arrangeres om våren,
  og kompetansedagen som arrangeres om høsten for alle verneombud ved UiB 
- HVO og VO: Månedlig.  

**Utvalg**

Verneombud skal møte i følgende utvalg ved UiB: 

- Arbeidsmiljøutvalget (AMU): UHVO er medlem. 
- Forhandlingsutvalget: UHVO møter når det er planer som gjelder rasjonalisering
  (omstilling) og spørsmål om arbeidstidsordninger jf. universitetets 
  tilpasningsavtale til Hovedavtalen for arbeidstakere i staten, kapittel 6.  
- Informasjons- og drøftingsutvalget (IDU): HVO skal møte når det er planer som 
  gjelder rasjonalisering (omstilling) og spørsmål om arbeidstidsordninger jf. 
  universitetets tilpasningsavtale til Hovedavtalen for arbeidstakere i staten, kapittel 6.
- HMS-utvalg: verneombud på nærmeste nivå møter.

8. Evaluering
~~~~~~~~~~~~~

Tilrettelegging og samarbeid mellom linjeleder og verneombud skal evalueres årlig som
del av Retningslinje for årlig gjennomgang av det systematiske helse-, miljø- og 
sikkerhetsarbeidet (internkontroll). 

9. Referanser
~~~~~~~~~~~~~

| `Arbeidsmiljøloven <https://lovdata.no/dokument/NL/lov/2005-06-17-62>`__
| `Forskrift om systematisk HMS-arbeid i virksomheter
  (internkontrollforskriften) <https://lovdata.no/dokument/SF/forskrift/1996-12-06-1127>`__
| `Forskrift om organisasjon, ledelse og
  medvirkning <https://lovdata.no/dokument/SF/forskrift/2011-12-06-1355>`__
| `Hovedavtalen for arbeidstakere i staten 1.1.2023 – 31.12.2025 med Tilpasningsavtale for
   UiB <https://regler.app.uib.no/regler/Del-3-Personal-og-HMS/3.1-Personalforvaltning/3.1.1-Overordnet-regelverk-for-personalfeltet/Hovedavtalen-for-arbeidstakere-i-staten-01.01.2023-31.12.2025-med-Tilpasningsavtale-for-UiB/>`__
| `Regelsamlingen 3.2.2 Ansvar og oppgaver i 
  HMS-arbeidet <https://regler.app.uib.no//regler/Del-3-Personal-og-HMS/3.2-Helse-miljoe-og-sikkerhet/3.2.2-Ansvar-og-oppgaver-i-HMS-arbeidet/>`__
| `Retningslinje for systematisk helse-, miljø- og 
  sikkerhetsarbeid <https://regler.app.uib.no//regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-systematisk-helse-miljoe-og-sikkerhetsarbeid/>`__
| `Retningslinje for årlig gjennomgang av det systematiske HMS-arbeidet 
  (internkontroll) <https://regler.app.uib.no//regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-aarlig-gjennomgang-av-det-systematiske-helse-miljoe-og-sikkerhetsarbeidet-internkontroll/>`__


+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 02. oktober 2024     | Endring av           | Mona Viksøy          | 
|                      | retningslinje        |                      |
+----------------------+----------------------+----------------------+
| 04. august 2021      | Endring av           | Mona Viksøy          | 
|                      | retningslinje        |                      |
+----------------------+----------------------+----------------------+
| 02. oktober 2017     | Oppdatering av       | Olaug Eiksund        |
| 09:07:16             | avdelingsnavn:       |                      |
|                      | HR-avdelingen        |                      |
+----------------------+----------------------+----------------------+
| 29. september 2017   | Oppdatering av       | Olaug Eiksund        |
| 12:48:15             | avdelingsnavn:       |                      |
|                      | HR-avdelingen        |                      |
+----------------------+----------------------+----------------------+
| 15. juni 2015        | Oppdatering av       | Olaug Eiksund        |
| 13:29:21             | avdelingsnavn:       |                      |
|                      | HR-avdelingen        |                      |
+----------------------+----------------------+----------------------+
| 10. februar 2015     | Korrigeringer i      | Olaug Eiksund        |
| 07:46:04             | punkt 7. Referanser. |                      |
+----------------------+----------------------+----------------------+
| 10. februar 2015     | Korrigeringer i      | Olaug Eiksund        |
| 07:45:05             | punkt 7. Referanser. |                      |
+----------------------+----------------------+----------------------+
| 19. mars 2013        | Redigering etter nye | Torunn Gjøringbø     |
| 09:14:21             | ar                   | Saunes               |
|                      | beidsmiljøforskifter |                      |
|                      | fra 1.1.13.          |                      |
|                      | Retningslinje for    |                      |
|                      | tilrettelegging og   |                      |
|                      | samarbeid mellom     |                      |
|                      | linjeleder og        |                      |
|                      | verneombud           |                      |
|                      | publiseres.          |                      |
+----------------------+----------------------+----------------------+
| 19. mars 2013        | Redigering etter nye | Torunn Gjøringbø     |
| 09:09:13             | ar                   | Saunes               |
|                      | beidsmiljøforskifter |                      |
|                      | fra 1.1.13.          |                      |
|                      | Retningslinje for    |                      |
|                      | tilrettelegging og   |                      |
|                      | samarbeid mellom     |                      |
|                      | linjeleder og        |                      |
|                      | verneombud           |                      |
|                      | publiseres.          |                      |
+----------------------+----------------------+----------------------+
| 19. mars 2013        | Redigering etter nye | Torunn Gjøringbø     |
| 09:04:50             | ar                   | Saunes               |
|                      | beidsmiljøforskifter |                      |
|                      | fra 1.1.13.          |                      |
|                      | Retningslinje for    |                      |
|                      | tilrettelegging og   |                      |
|                      | samarbeid mellom     |                      |
|                      | linjeleder og        |                      |
|                      | verneombud           |                      |
|                      | publiseres.          |                      |
+----------------------+----------------------+----------------------+