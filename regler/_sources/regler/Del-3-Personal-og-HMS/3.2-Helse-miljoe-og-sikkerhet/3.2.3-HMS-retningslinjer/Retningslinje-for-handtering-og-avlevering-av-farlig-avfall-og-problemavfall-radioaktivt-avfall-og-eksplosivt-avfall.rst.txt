Retningslinje for håndtering og avlevering av farlig avfall og problemavfall, radioaktivt avfall og eksplosivt avfall
---------------------------------------------------------------------------------------------------------------------

:doc:`English version </regler_en/Part-3-Human-Resources-and-HSE/3.2-Health-Safety-and-Environment/3.2.3-HSE-guidelines/Guidelines-for-handling-and-disposal-of-hazardous-waste-and-problematic-waste-and-explosive-waste>`

Godkjent av Universitetsdirektøren 10.12.2020, sist endret 26.06.2023, arkivreferanse 2010/1109.

1. Formål
~~~~~~~~~

Retningslinjen skal bidra til at farlig avfall, problemavfall, radioaktivt
avfall og eksplosivt avfall, heretter kalt spesialavfall, generert ved
Universitetet i Bergen (UiB) håndteres og avleveres på en sikker og forsvarlig
måte, i henhold til interne regler og myndighetskrav.

2. Omfang
~~~~~~~~~

Retningslinjene gjelder alt arbeid som omfatter spesialavfall ved og i regi av 
UiB. Der ansatte med forskjellige arbeidsgivere deler lokasjon eller deltar i 
felles aktivitet, skal virksomhetene samordne HMS-arbeidet for å sikre et 
fullt forsvarlig arbeidsmiljø for begge parters ansatte (`Arbeidsmiljøloven § 2-2
<https://lovdata.no/dokument/NL/lov/2005-06-17-62/KAPITTEL_2#%C2%A72-2>`__)

3. Ansvar
~~~~~~~~~

Eiendomsavdelingen (EIA) skal inngå avtaler med godkjente transportører og
slutt-behandlere av avfall, og påse at tilfredsstillende lagerrom for
mellomlagring av spesialavfall blir stilt til disposisjon.

HR-avdelingen har ansvar for opplæring og faglig støtte.

Linjeleder ved hver enhet har ansvar for å utpeke lokal
koordinator/kontaktperson for spesialavfall, og påse at spesialavfall blir
håndtert i tråd med retningslinjen.

Ansatte, studenter og gjesteforskere plikter å rette seg etter retningslinjen og
sentrale prosedyrer.

4. Definisjoner
~~~~~~~~~~~~~~~

Spesialavfall: Avfall som omsluttes av farlig avfall, problemavfall, radioaktivt
avfall eller eksplosivt avfall.

- `Farlig avfall og problemavfall:
  <https://www.uib.no/hms-portalen/74275/farlig-avfall#kva-er-farleg-avfall->`__
  Avfall som ikke hensiktsmessig kan behandles sammen med annet forbruksavfall
  fordi det kan medføre alvorlig forurensning eller fare for skade på mennesker,
  dyr, jf. kapittel 11 om farlig avfall i `Avfallsforskriften
  <https://lovdata.no/dokument/SF/forskrift/2004-06-01-930>`__
- `Problemavfall
  <https://www.uib.no/hms-portalen/74527/problemavfall#kva-er-problemavfall->`__:
  Alt laboratorieavfall som kan inneholde biologiske faktorer eller rester av
  kjemikalier. Avfallet kan være sikkende/skjærende.
- `Radioaktivt avfall:
  <https://www.uib.no/hms-portalen/73874/avfall-fr%C3%A5-ioniserande-str%C3%A5lekjelder>`__
  Løsninger, gjenstander eller stoffer som består av eller er forurenset med
  radioaktivt stoff som overstiger `grenseverdiene
  <https://lovdata.no/dokument/SF/forskrift/2010-11-01-1394>`__.
- `Eksplosivt avfall
  <https://www.uib.no/hms-portalen/74426/eksplosivt-avfall>`__: Avfall som ved
  ytre påvirkning, eller feil oppbevaring, kan reagere varmeutviklende og/eller
  eksplosjonsartet.

5. Avlevering av spesialavfall
~~~~~~~~~~~~~~~~~~~~~~~~~~~~~~

5.1 Oppgaver
^^^^^^^^^^^^

**Eiendomsavdelingen**

Skal:

- På vegne av UIB, og i samarbeid med HR-avdelingen, inngå avtaler med godkjente
  transportører og slutt-behandlere av spesialavfall.
- Påse at tilfredsstillende lagerrom for mellomlagring av spesialavfall blir
  stilt til disposisjon.
- Skal videreføre behov fra lokal koordinator til godkjent transportør eller
  sluttbehandler.

**Sentral koordinator for spesialavfall ved HR avdelingen**

Skal:

- Utarbeide og revidere retningslinjen og sentrale prosedyrer.
- Bistå lokal koordinator/kontaktperson med veiledning og rådgivning rundt
  håndtering og avlevering av spesialavfall.
- Sørge for nødvendig opplæring.

**Linjeleder**

Skal utpeke lokal koordinator for spesialavfall, publisere dette til enheten og
påse at lokal koordinator får nødvendig opplæring.
Dersom enheten benytter avfallsrom ved en annen enhet, skal det istedenfor en
lokal koordinator utnevnes en eller flere kontaktpersoner for spesialavfall.

Skal påse at:

- Sentrale prosedyrer for håndtering og avlevering av spesialavfall følges.
- Lokal instruks for avhending av spesialavfall utarbeides og holdes oppdatert.
- Ansatte, studenter og gjesteforskere får nødvendig instruksjon og opplæring.

**Lokal koordinator for spesialavfall**

Skal:

- Revidere lokal instruks for håndtering og avlevering av spesialavfall.
- Melde fra til Eiendomsavdelingen ved driftsområdet ved behov for henting av
  spesialavfall, og bestilling av emballasje eller annet forbruksmateriell.
- Påse at spesialavfall blir emballert, registrert og merket i henhold til
  sentrale prosedyrer.

**Kontaktperson for spesialavfall**

Skal:

- Bistå ansatte ved spørsmål angående spesialavfall og være hovedkontakt opp mot
  lokal koordinator for avfallsrommet som benyttes.
- Revidere eventuelle tilpasninger ved enheten, disse må samsvare med lokal
  instruks for avfallsrommet som benyttes.

**Ansatte, studenter og besøkende**

Skal:

- Følge de lokale instruksene for håndtering og avlevering av spesialavfall ved enheten.
- Skal kontakte lokal koordinator eller kontaktperson ved spørsmål om spesialavfall.

5.2 Gjennomføring
^^^^^^^^^^^^^^^^^

Alt spesialavfall skal håndteres og avleveres i samsvar med sentrale prosedyrer,
som finnes på HMS-portalen, og gjeldende lokal instruks.

6. Referanser
~~~~~~~~~~~~~

-  `Forskrift om gjenvinning og behandling av avfall. <https://lovdata.no/dokument/SF/forskrift/2004-06-01-930>`__
-  `Forskrift om begrensning av forurensing <https://lovdata.no/dokument/SF/forskrift/2004-06-01-931>`__
-  `Forskrift om smittefarlig avfall fra helsetjeneste og dyrehelsetjeneste mv. <https://lovdata.no/dokument/LTI/forskrift/2005-10-11-1196>`__
-  `Forskrift om strålevern og bruk av stråling <https://lovdata.no/dokument/SF/forskrift/2016-12-16-1659>`__



+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 27. juni 2023           | Punkt 4. Spesifisering  | Mona Viksøy   |
|                         | av problemavfall.       |               |
+-------------------------+-------------------------+---------------+
| 17. februar 2021        | Oppdatering av          | Mona Viksøy   |
|                         | retningslinje.          |               |
+-------------------------+-------------------------+---------------+
| 03. oktober 2017        | Oppdatering kap. 7.     | Olaug Eiksund |
| 17:31:45                | Referanser              |               |
+-------------------------+-------------------------+---------------+
| 03. oktober 2017        | Oppdatering kap. 7.     | Olaug Eiksund |
| 17:19:16                | Referanser              |               |
+-------------------------+-------------------------+---------------+
| 15. juni 2015 13:28:19  | Oppdatering av          | Olaug Eiksund |
|                         | avdelingsnavn:          |               |
|                         | HR-avdelingen           |               |
+-------------------------+-------------------------+---------------+
| 06. oktober 2014        | Oppdatering av punkt 7. | Olaug Eiksund |
| 13:08:17                | Referanser.             |               |
+-------------------------+-------------------------+---------------+
| 06. oktober 2014        | Retningslinjen legges   | Olaug Eiksund |
| 12:53:43                | over fra HMS-håndboken, |               |
|                         | Del 5. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
| 06. april 2011 15:57:30 | Retningslinjen legges   | Olaug Eiksund |
|                         | over fra HMS-håndboken, |               |
|                         | Del 5. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
| 03. februar 2011        | Retningslinjen legges   | Olaug Eiksund |
| 14:36:17                | over fra HMS-håndboken, |               |
|                         | Del 5. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
| 03. februar 2011        | Retningslinjen legges   | Olaug Eiksund |
| 14:33:06                | over fra HMS-håndboken, |               |
|                         | Del 5. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
| 03. februar 2011        | Retningslinjen legges   | Olaug Eiksund |
| 14:30:07                | over fra HMS-håndboken, |               |
|                         | Del 5. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
