Retningslinje for brannvern
---------------------------

Godkjent av Universitetsdirektøren 15.12.2008, sist endret 07.10.2022, arkivreferanse 2008/15384.

1. Formål
~~~~~~~~~

Alle bygg og tekniske anlegg ved Universitetet i Bergen (UiB) skal være
sikret mot brann og branntilløp. Dette for å ivareta studenter, ansatte,
besøkende og leietakere sin sikkerhet, og sikre at Universitetet kan
opprettholde primærvirksomhetene; undervisning forskning og formidling.

2. Forankring
~~~~~~~~~~~~~

Retningslinjen er en del av UiBs regelsamling (Del 3. Personal og HMS)
og er forankret i regelverket (se punkt 7).

3. Omfang
~~~~~~~~~

Gjelder alle ansatte ved UiBs enheter, både i eide og leide bygg.

4. Ansvar
~~~~~~~~~

*Linjeleder* har hovedansvar for internkontroll (brann) ved egen enhet.

*Eiendomsavdelingen (EIA)* ved eiers representant har det sentrale
ansvaret for at brannvernarbeidet ved UiB til enhver tid har en
oppgavetilpasset og operativ brannvernorganisasjon.

*Brukers representant* har ansvar for at interne instrukser blir fulgt
opp.

*Plassansvarlig* har ansvar for at interne instrukser blir fulgt opp.

*Foreleser/undervisningsansvarlig* har ansvar for evakuering av
undervisningslokalet.

*Ansatte, studenter og besøkende* plikter å følge gjeldene
retningslinje, samt de instrukser som måtte bli gitt av ansvarshavende i
en eventuell evakueringssituasjon.

5. Definisjoner
~~~~~~~~~~~~~~~

-  *Avvik*: Overtredelse av krav fastsatt i eller i medhold av helse,
   miljø og sikkerhetslovgivningen.
-  *Linjeleder:* Universitetsdirektør, dekan (ved prøveordning),
   fakultets-/avdelingsdirektør og institutteder, eller tilsvarende som
   har det overordnete ansvaret ved enheten.
-  *Enhet:* Fakultet, avdeling, institutt og sentre ved UiB.
-  *Eier:* Den som har grunnbokshjemmel til et bygg.
-  *Bruker:* Den som i egenskap av eier, eller i henhold til avtale med
   eier har total eller partiell bruksrett til et bygg.
-  *Særskilt brannobjekt*:
   - Bygninger til opphold for et større antall mennesker hvor brann kan
   medføre mer enn alminnelig fare for tap av menneskeliv: Auditorier,
   møtelokaler, kantiner, skoler o.l.
   - Bygninger, anlegg, opplag som ved sin beskaffenhet eller den
   virksomhet som foregår i dem, antas å medføre særlig brannfare eller
   fare for brann, eller hvor brann kan medføre store konsekvenser.
   - Bygninger som har kulturhistorisk eller lignende samfunnsmessig
   verdi: Museer, samlinger og vernede bygninger.

6. Brannvern
~~~~~~~~~~~~

Brannvern skal gjennomføres ved alle UiBs eide og leide bygg, slik at
brannsikkerheten til enhver tid blir ivaretatt.

6.1. Organisering
^^^^^^^^^^^^^^^^^

Eier representant

-  Skal påse at alle branntekniske innretninger blir kontrollert og
   dokumentert, enten via eksternt firma eller egne fagfolk en gang i
   året.
-  Skal ha oppfølging og samarbeid med brukers representant iht.
   informasjon, rådgivning og veiledning. De byggene som er særskilt
   brannobjekt vil i tillegg bli ført tilsyn med av det lokale
   brannvesenet.
-  Har det daglige ansvaret for brannvernarbeidet, og rapporterer til
   bygningssjef på kontor for drift.
-  Har ansvar for å utarbeide og revidere den branntekniske
   dokumentasjonen, herunder ligger også kontroll av bruker sin
   dokumentasjon.
-  Sørge for at brannsikkerhetsutstyret til enhver tid er tilstrekkelig,
   operativt og tilfredsstillende vedlikeholdt.
-  Representerer UiB som byggeier ovenfor brannvesenet. Følger opp
   tilsynsrapporter fra brannvesenet på eiers side.
-  Skal bistå brukere i planlegging, organisering og gjennomføring av
   brannvernarbeid og brannøvelser.

Driftsleder

-  Skal foreta internkontroll på byggene.
-  Skal følge opp avvik som blir avdekket ved internkontroll og som blir
   innmeldt.

Universitetsdirektøren (eller den Universitetsdirektøren bemyndiger)

-  Skal iverksette UiBs beredskapsplan ved behov.

Linjeleder

-  Skal oppnevne brukers representant og plassansvarlig for de bygg
   enheten har brukeransvar for.
-  Skal sørge for nødvendig brannvernopplæring ved egen enhet.
-  Skal iverksette lokal beredskapsplan ved behov.
-  Har ansvar for at enhetens forelesere/undervisningsansvarlige kjenner
   til innholdet i retningslinje for brannvern.

Brukers representant

-  Informere brannvesenet og motta tilbakemelding fra plassansvarlig ved
   evakuering av bygget ved brannalarm/gassalarm. Bruke plassansvarlig
   som vakt ved innganger når det er behov for avstenging av bygg.
-  Dokumentere iht. skjema - brannorganisasjonen (plassansvarlige),
   øvelser, rømningsveier, informere nyansatte (og plassansvarlig) og
   avvik.
-  Til enhver tid være kjent med hvor rømningsveier og slokkeutstyr
   finnes, og være kjent med hvordan dette utstyret brukes.
-  Gjennomføre øvelser (ikke ved eksamen).
-  Representere bruker ved tilsyn fra brannvernmyndighetene på Særskilt
   brannobjekt- § 13. Bygg hvor brannvesenet fører tilsyn. Legge frem
   dokumentasjon på brannøvelser, brannvernopplæring, risikoanalyse,
   ettersyn av rømningsveier, lover og eventuelle interne rutiner.

Plassansvarlig

-  Påse at evakueringen fra eget ansvarsområde iverksettes umiddelbart
   ved brann/brannalarm/gassalarm, og sørge for hjelp til evakueringen
   av personer med funksjonsnedsettelse. Melde fra til brukers
   representant. Være tilgjengelig for brukers representant ved behov
   vakthold.
-  Gjennomføre ettersyn av rømningsveiene, selvlukkede dører, loggføre
   ettersyn og rapportere til brukers representant for brann.
-  Skal rapportere til brukers representant om forhold som kan ha
   betydning for brannsikkerheten.
-  Etter en brannalarm/evakuering bygget, sende rapport til brukers
   representant for brann innen 24 timer.

Foreleser/undervisningsansvarlig

-  Skal påse at evakuering av lokalet iverksettes umiddelbart ved
   brann/brannalarm.
-  Skal gjøre seg kjent med rømmingsplan/evakueringsplan i lokalet.

Ansatte, studenter og besøkende

-  Skal gjøre seg kjent med branninstruks og rømningsveier.

6.2. Gjennomføring
^^^^^^^^^^^^^^^^^^

| **Forebyggende**
| Forebyggende brannvern skal integreres i det daglige HMS-arbeidet ved
  lederne, brukerne og driftsorganisasjon. Enkelte av Universitetets
  bygninger er definert som særskilt brannobjekt, dette stiller krav til
  organisering av brannvernet, opplæring, brannsikring og
  branndokumentasjon.

| **Brannvernopplæring**
| Ansatte ved UiB skal ha brannvernopplæring, og gjennomføre
  regelmessige brannøvelser som står i forhold til risikoen i objektet.
  Nyansatte, vikarer og gjester skal ha tilstrekkelig informasjon om
  opptreden i en brannsituasjon.

| **Dokumentasjon**
| Eier og bruker skal ha samarbeid slik at det blir en heltlig
  dokumentasjon av brannvernarbeidet ved enheten. De byggene som er
  særskilte brannobjekt vil i tillegg bli ført tilsyn med av det lokale
  brannvesenet.

7. Referanser
~~~~~~~~~~~~~

| `Lov om vern mot brann, eksplosjon og ulykker med farlig stoff og om
  brannvesenets redningsoppgaver (brann- og
  eksplosjonsvernloven). <http://www.lovdata.no/all/nl-20020614-020.html>`__
| `Plan- og
  bygningsloven <http://www.lovdata.no/all/hl-20080627-071.html>`__
| `Forskrift om
  brannforebygging <https://lovdata.no/dokument/SF/forskrift/2015-12-17-1710>`__
| `Veiledning til forskrift om
  brannforebygging <https://www.dsb.no/lover/brannvern-brannvesen-nodnett/veiledning-til-forskrift/veiledning-til-forskrift-om-brannforebygging/>`__
| `Byggteknisk forskrift, med
  veiledning <https://dibk.no/byggereglene/byggteknisk-forskrift-tek17/>`__
| `Internkontrollforskriften <https://lovdata.no/dokument/SF/forskrift/1996-12-06-1127>`__
| :doc:`UiBs
  beredskapsplan </regler/Del-1-Overordnede-rammer/1.6-Beredskapsplan-ved-UiB/Beredskapsplan-for-Universitetet-i-Bergen>`
| `Veiledning/instruks brannvern ved
  UiB <http://www.uib.no/poa/hms-portalen/76539/brannvern>`__

**Utarbeidet av**: Eiendomsavdelingen

+-------------------------+-------------------------+---------------+
| Dato                    | Kommentar               | Lagt inn av   |
+=========================+=========================+===============+
| 7. oktober 2022         | Punkt 7. rettet feil i  | Mona Viksøy   |
|                         | lenke                   |               |
+-------------------------+-------------------------+---------------+
| 06. februar 2018        | Oppdaterte forskrift og | Olaug Eiksund |
| 09:14:42                | veiledning              |               |
+-------------------------+-------------------------+---------------+
| 06. februar 2018        | Oppdaterte forskrift og | Olaug Eiksund |
| 09:13:38                | veiledning              |               |
+-------------------------+-------------------------+---------------+
| 06. februar 2018        | Oppdaterte forskrift og | Olaug Eiksund |
| 09:11:36                | veiledning              |               |
+-------------------------+-------------------------+---------------+
| 17. februar 2017        | Oppdaterte forskrift og | Olaug Eiksund |
| 12:54:56                | veiledning              |               |
+-------------------------+-------------------------+---------------+
| 17. februar 2017        | Oppdaterte forskrift og | Olaug Eiksund |
| 12:49:16                | veiledning              |               |
+-------------------------+-------------------------+---------------+
| 27. juni 2016 10:54:22  | Korrigerte url.         | Olaug Eiksund |
+-------------------------+-------------------------+---------------+
| 20. juni 2014 08:05:33  | Korrigerte url.         | Olaug Eiksund |
+-------------------------+-------------------------+---------------+
| 22. mai 2014 13:37:33   | Oppdaterte instrukser   | Olaug Eiksund |
|                         | for brukers             |               |
|                         | representant og         |               |
|                         | plassansvarlig          |               |
+-------------------------+-------------------------+---------------+
| 12. september 2013      | Oppdatering av url      | Olaug Eiksund |
| 09:48:02                | under punkt 7.          |               |
|                         | Referanser.             |               |
+-------------------------+-------------------------+---------------+
| 12. januar 2012         | Retningslinjen legges   | Olaug Eiksund |
| 08:12:22                | over fra HMS-håndboken, |               |
|                         | Del 6. Helse, miljø og  |               |
|                         | sikkerhet i forbindelse |               |
|                         | med ny Regelsamling.    |               |
+-------------------------+-------------------------+---------------+
