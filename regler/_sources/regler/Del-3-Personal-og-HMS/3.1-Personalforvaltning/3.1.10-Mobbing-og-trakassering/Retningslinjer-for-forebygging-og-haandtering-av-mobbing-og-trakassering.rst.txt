Retningslinjer for forebygging og håndtering av mobbing og trakassering
-----------------------------------------------------------------------

:doc:`English version </regler_en/Part-3-Human-Resources-and-HSE/3.1-Human-Resources/3.1.10-Guidelines-for-prevention-and-management-of-bullying-and-harassment/Guidelines-for-prevention-and-management-of-bullying-and-harassment>`

| 
| Godkjent av Universitetsdirektøren 15.04.20.

1. Innledning
~~~~~~~~~~~~~

Ansatte har rett til et fullt forsvarlig arbeidsmiljø og skal ikke
utsettes for mobbing, trakassering eller annen utilbørlig opptreden.

UiB som arbeidsgiver skal sørge for at denne retten overholdes og
gjennom aktivt arbeid sikre et godt og trygt psykososialt arbeidsmiljø.

Retningslinjene skal bidra til å forebygge mobbing og trakassering på
arbeidsplassen, informere om ansattes rett og plikt til å melde fra og
sikre god håndtering av slike saker.

2. Definisjoner
~~~~~~~~~~~~~~~

Mobbing, trakassering og utilbørlig opptreden

-  Med mobbing menes handlinger, unnlatelser eller ytringer som er
   gjentagende, systematiske og vedvarende, og som har som formål eller
   virkning å være krenkende, skremmende, fiendtlige, nedverdigende
   eller ydmykende, og der den som blir utsatt har problemer med
   forsvare seg fordi hendelsesforløpet er preget av en faktisk eller
   opplevd maktubalanse mellom partene (jf. Einarsen, Hoel, Zapf, &
   Cooper, 2011; Olweus, 1993).

-  Med trakassering og utilbørlig opptreden menes handlinger,
   unnlatelser eller ytringer som har til hensikt eller virkning å være
   krenkende, skremmende, fiendtlige, nedverdigende eller ydmykende
   (likestillings- og diskrimineringsloven § 13).

Trakassering og utilbørlig opptreden kan ta ulike former. Det kan dreie
seg om enkeltstående handlinger så vel som gjentatte og systematiske
handlinger, og disse kan være både direkte (f.eks. aggressive eller
seksuelt ladede tilnærmelser) og indirekte (f.eks. sosial utestenging).
I en del tilfeller kan den negative behandlingen av ansatte ta form av
seksuell trakassering eller mobbing, uten at begrepet trakassering og
utilbørlig opptreden begrenser seg til dette.

Med seksuell trakassering menes enhver form for uønsket seksuell
oppmerksomhet som har til hensikt eller virkning å være krenkende,
skremmende, fiendtlig, nedverdigende, ydmykende eller plagsom.

Diskriminering er alltid å regne som utilbørlig opptreden (jfr.
Likestillings- og diskrimineringsloven). Det samme gjelder gjengjeldelse
mot personer som har meldt fra etter retningslinjene.

I det følgende inkluderer alle referanser til mobbing og trakassering
også utilbørlig opptreden.

3. Forebygging
~~~~~~~~~~~~~~

Å forebygge mobbing og trakassering er en del av det systematiske
HMS-arbeidet. Det innebærer å kartlegge arbeidsmiljøet, vurdere risiko
for mobbing og trakassering, utarbeide planer og prioritere tiltak, og
iverksette tiltak for å redusere risikofaktorene.

Ledere skal sørge for kartlegging og risikovurdering av arbeidsmiljøet
for å forebygge og søke å forhindre at ansatte utsettes for mobbing og
trakassering, og skal iverksette nødvendige tiltak som reduserer
risikoen for at mobbing og trakassering oppstår.

Ansatte skal medvirke i utformingen av tiltak for å forebygge mobbing og
trakassering og skal rette seg etter rutiner og tiltak mot mobbing og
trakassering.

Både ledere, verneombud og tillitsvalgte skal ha kompetanse om
forebygging og håndtering av mobbing og trakassering.

| Det forventes at ledere markerer tydelige grenser for uakseptabel
  oppførsel i det daglige, holder diskusjoner på et saklig nivå og ikke
  godtar personangrep eller latterliggjøring, samt unngår negativ omtale
  av ansatte og overholder taushetsplikten om personlige forhold.

4. Melde fra
~~~~~~~~~~~~

En ansatt som opplever selv å bli utsatt for mobbing, trakassering eller
annen utilbørlig opptreden fra en eller flere arbeidskollegaer bør
alltid melde fra til sin leder, eventuelt til verneombud. Dersom leder
er del av saken må melding gå til overordnet leder.

En ansatt som blir kjent med at det forekommer mobbing, trakassering
eller annen utilbørlig opptreden på arbeidsplassen skal snarest mulig
underrette leder, eventuelt verneombud. Dersom leder er del av saken må
melding gå til overordnet leder.

Ansatte kan ta kontakt med bedriftshelsetjenesten for råd og bistand.

Som medlem i en arbeidstakerorganisasjon kan den ansatte kontakte sine
tillitsvalgte for bistand i saken.

Når verneombud blir kjent med at det forekommer mobbing, trakassering
eller annen utilbørlig opptreden på arbeidsplassen skal verneombud
straks varsle leder, eventuelt overordnet leder dersom leder er del av
saken.

| Melding om mobbing og trakassering på arbeidsplassen skal gis i
  henhold til UiB sine :doc:`/regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen`

5. Håndtering
~~~~~~~~~~~~~

Når leder får innmeldt en sak om mobbing, trakassering eller annen
utilbørlig opptreden, eller selv blir oppmerksom på et slikt forhold,
skal vedkommende snarest søke å skaffe seg oversikt over saken og sikre
at saksbehandlingen blir forsvarlig. Det vises her til saksbehandlingen
ved varsling om kritikkverdige forhold i UiB sine :doc:`/regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen`

Så langt det er mulig, må leder sjekke at man selv ikke er en del av
saken. I så fall skal saken behandles på overordnet ledernivå.

Leder kan søke råd og bistand om håndteringen av saken fra
HR-avdelingen. Bedriftshelsetjenesten kan også gi råd i slike saker.

Leder har et ansvar for å ivareta alle berørte parter i slike saker og
henvise ansatte til bedriftshelsetjenesten ved behov. Gjengjeldelse mot
personer som har meldt fra etter retningslinjene er ulovlig.

Kartlegging
^^^^^^^^^^^

Det vil ofte være naturlig å innlede kartleggingen med individuelle
samtaler med den/de som har meldt fra, de involverte og andre som kan
belyse saken.

Noen råd om samtalene:

-  Informer de involverte om deres rett til å ha med
   tillitsvalgt/rådgiver i innkallingen. Opplys samtidig om hvem
   arbeidsgiver har bedt om å være til stede på møtet.
-  Klargjør innledningsvis formålet med og premissene for samtalen.
-  Vær forberedt på at slike samtaler kan oppleves følelsesmessig
   belastende for den ansatte
-  Ikke vær forutinntatt. Vær opptatt av å lytte til de ansatte. Unngå å
   bli farget av den første informasjonen du mottar. Ulike versjoner kan
   være like riktige/gale.

-  Lag notat fra samtalene. For å unngå eventuelle misforståelser, bør
   den ansatte få gjennomgå og eventuelt revidere notatene fra sine
   samtaler.
-  Fortrolighet og konfidensialitet er særdeles viktig i slike
   sammenhenger. Ved videreformidling av meddelte opplysninger, bør man
   unngå å referere til hvem som har sagt hva, men fokusere på det som
   ble formidlet.

Etter samtalene må det lages en oppsummering av saken og det må vurderes
om det er behov for ytterligere informasjonsinnhenting for å få saken
tilstrekkelig belyst.

Konklusjon
^^^^^^^^^^

Når saken er opplyst så godt som mulig, skal det konkluderes i forhold
til om noen er - eller har vært - utsatt for mobbing, trakassering eller
annen utilbørlig opptreden. De involverte skal informeres om
konklusjonen.

6. Oppfølging
~~~~~~~~~~~~~

Dersom konklusjonen er at en eller flere ansatte er utsatt for mobbing,
trakassering eller annen utilbørlig opptreden fra andre ansatte, må
forholdet rettes opp slik at den/de ansatte igjen får et fullt
forsvarlig arbeidsmiljø.

Ved en slik konklusjon må leder, sammen med HR-avdelingen, vurdere om
det er grunnlag for reaksjoner mot en eller flere av de involverte i
saken.

Det må videre forbygges for at forholdet ikke gjentar seg.

Manglende håndtering kan varsles som kritikkverdig forhold i h.h.t. UiB
sine :doc:`/regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen`

| For å hindre nye tilfeller av mobbing og trakassering er det viktig
  med kontinuerlig forebyggende arbeid som del av det systematiske
  HMS-arbeidet.

7. Tilgrensende retningslinjer
~~~~~~~~~~~~~~~~~~~~~~~~~~~~~~

-  Ved konflikter mellom ansatte vises det til :doc:`/regler/Del-3-Personal-og-HMS/3.1-Personalforvaltning/3.1.7-Konflikthaandtering/Retningslinje-for-konflikthaandtering`
-  Ved konflikter, mobbing, trakassering og seksuell trakassering som berører studenter ved Universitetet i Bergen,
   med lenke :doc:`/regler/Del-2-Forskning-utdanning-og-formidling/2.2-Utdanning/2.2.7.-Studentvelferd/Retningslinjer-for-konflikter-mobbing-trakassering-og-seksuell-trakassering-som-beroerer-studenter-ved-Universitetet-i-Bergen`
-  Ved konflikter mellom veileder og studenten/kandidaten vises det til
   :doc:`/regler/Del-2-Forskning-utdanning-og-formidling/2.2-Utdanning/2.2.5.-Kvalitetssikring-akkreditering-grader-med-videre/Etiske-retningslinjer-for-relasjonen-mellom-veileder-og-student-eller-kandidat-ved-Universitetet-i-Bergen`
-  Ved vold og trusler fra tredje part (andre enn ansatte ved UiB) vises
   det til :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinjer-for-haandtering-av-vold-og-trusler`
-  For varsling av kritikkverdige forhold vises det til
   :doc:`/regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen` (under revisjon).

8. Referanser
~~~~~~~~~~~~~

| `Arbeidsmiljøloven <http://lovdata.no/dokument/NL/lov/2005-06-17-62>`__
| `Likestillings- og
  diskrimineringsloven <https://lovdata.no/dokument/NL/lov/2017-06-16-51>`__
| `Forskrift om systematisk helse-, miljø- og sikkerhetsarbeid i
  virksomheter
  (Internkontrollforskriften) <http://lovdata.no/dokument/SF/forskrift/1996-12-06-1127>`__
| `Forvaltningsloven <https://lovdata.no/dokument/NL/lov/1967-02-10>`__
| :doc:`/regler/Del-3-Personal-og-HMS/3.1-Personalforvaltning/3.1.6-Varsling/Retningslinjer-for-varsling-ved-Universitetet-i-Bergen`
| :doc:`/regler/Del-2-Forskning-utdanning-og-formidling/2.2-Utdanning/2.2.7.-Studentvelferd/Retningslinjer-for-konflikter-mobbing-trakassering-og-seksuell-trakassering-som-beroerer-studenter-ved-Universitetet-i-Bergen`
| :doc:`/regler/Del-3-Personal-og-HMS/3.1-Personalforvaltning/3.1.7-Konflikthaandtering/Retningslinje-for-konflikthaandtering`
| :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinjer-for-haandtering-av-vold-og-trusler`
| `Arbeidstilsynet – Mobbing <https://www.arbeidstilsynet.no/tema/mobbing/>`__
| `Arbeidstilsynet – Trakassering <https://www.arbeidstilsynet.no/tema/trakassering>`__
| `Sikresiden – Seksuell trakassering <https://www.sikresiden.no/seksuelltrakassering>`__
| `Mobbing i arbeidslivet (Idebanken.org) <http://www.idebanken.org/innsikt/artikler/mobbing-pa-arbeidsplassen>`__

+-------------------------+---------------------------+--------------------------+
| Dato                    | Kommentar                 | Lagt inn av              |
+=========================+===========================+==========================+
| 14. januar 2021         | Endring lenke punkt 7     | Mona Viksøy              |
+-------------------------+---------------------------+--------------------------+
| 19. juni 2020 11:14:47  | Ny lenke under referanser | Kathrine Brosvik Thorsen |
+-------------------------+---------------------------+--------------------------+
| 19. juni 2020 11:13:00  | Ny lenke under referanser | Kathrine Brosvik Thorsen |
+-------------------------+---------------------------+--------------------------+
| 19. juni 2020 10:56:09  | Ny retningslinje          | Kathrine Brosvik Thorsen |
+-------------------------+---------------------------+--------------------------+
| 28. april 2020 12:03:22 | Ny retningslinje          | Kathrine Brosvik Thorsen |
+-------------------------+---------------------------+--------------------------+
| 28. april 2020 11:59:34 | Ny retningslinje          | Kathrine Brosvik Thorsen |
+-------------------------+---------------------------+--------------------------+
