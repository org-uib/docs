Retningslinjer for bruk av innstegsstillingar ved Universitetet i Bergen
------------------------------------------------------------------------

Vedtatt i universitetsstyret 11. februar 2016.

Heimel:

Forskrift om ansettelse på innstegsvilkår, fastsett av
Kunnskapsdepartementet 24.03.2015 med heimel i lov 1. april 2005 nr 15
om universiteter og høyskoler (universitets- og høyskoleloven) § 6-4
første ledd punkt k.

1. Føremål
~~~~~~~~~~

Tilsetting på innstegsvilkår ved Universitetet i Bergen har som føremål
å legge til rette for rekruttering av talentfullt fagleg personale til
faste professorstillingar. Ordninga skal bidra til å styrke
universitetets høve til å rekruttere dei beste kandidatane
internasjonalt, og forplikte både institutt og fakultet til å
vidareutvikle kompetansen til den tilsette innan undervisning, forsking,
formidling/innovasjon.

Gjennom eit langvarig tilsettingsforhold, med god og tett oppfølging fra
bade fakultet og institutt, vert arbeidet med å kvalifisere seg for fast
tilsetting i undervisnings og forskarstilling føreseieleg for den som
vert tilsett på innstegsvilkår.

2. Ressursar
~~~~~~~~~~~~

Ressursar allokert til innstegsstillingar skal årleg avgjerast av
universitetsstyret og fakultetsstyra i samband med årsbudsjettet.
Fakultet og institutt, som vedkomande vert tilsett ved, er pliktig til å
allokere ressursar for fast professorstilling etter åremalsperioden.

3. Tilsettingsprosedyre
~~~~~~~~~~~~~~~~~~~~~~~

Reglane for tilsetting i førsteamanuensis/professorstilling i Reglement
for ansettelse i vitenskapelige stillinger mm. vert lagt til grunn ved
tilsetting i innstegstillingar med desse tilføyingane:

-  For å støtte opp under føremålet med ordninga skal innstegsstillingar
   lysast ut opent innanfor alle fakultetets fagområde eller med stor
   fagleg bredde på tvers av fagmiljø. Unntak kan gjerast ved spesielle
   behov for å bygge opp nye fagområde eller styrke kritiske fagområde.
-  Stillinga må lysast ut breitt nasjonalt og internasjonalt.
-  Det skal normalt ikkje ha gått meir enn 5 år sidan den som vert
   tilsett disputerte for doktorgraden. Det kan giast tillegg i tid for
   permisjon knytt til fødsel eller adopsjon.
-  Utlysinga må også innehalde nødvendige krav til søkjarane som følgjer
   av punkt 5 nedanfor.

4. Professorstilling
~~~~~~~~~~~~~~~~~~~~

Ved tilsetting i ei førsteamanuensisstilling vert kandidaten gitt høve
til å kvalifisere seg for fast tilsetting i ei professorstilling i
åremålsperioden. I perioden vedkomande er åremålsstilsatt på
innstegsvilkår gjeld ikkje ordninga med opprykk til professor etter
kompetanse. Åremålsperioden er seks til sju år.

Rektor kan etter søknad frå fakultet innvilge tilsetting i ei
postdoktorstilling med høve til å kvalifisere seg for fast tilsetting i
ei førsteamanuensisstilling. Søknaden må grunngi kvifor ein ønskjer
tilsetting i ei postdoktorstilling og ikkje i ei
førsteamanuensisstilling.

5. Arbeidsavtalen
~~~~~~~~~~~~~~~~~

5.1 Krav til den som vert tilsett
^^^^^^^^^^^^^^^^^^^^^^^^^^^^^^^^^

Arbeidsavtalen, saman med utlysingstekst og stillingsbeskriving, fastset
dei resultat, krav og kriterier den tilsette skal oppfylle i løpet av
åremalsperioden for å få fast tilsetting som professor.

I tillegg til krava som følgjer av Reglement for ansettelse i
vitenskapelige stillinger mm. skal fylgjande krav vere oppfylte for å få
fast tilsetting etter åremalsperioden:

a) Forsking: Kunne vise til god progresjon i utvikling av eigen
forskarkarriere. Evne til sjølvstendig forsking, tverrfagleg samarbeid
og forskingsleiing. Dokumentere aktiv deltaking og innlegg på nasjonale-
og internasjonale forskingskonferansar. Ha godt omdømme som
forskingsrettleiar.

b) Undervisning: Ha delteke i ordinær undervisning, rettleiing og
eksamensavvikling. Ha oppnådd tilfredsstillande studentevaluering av
eiga undervisning i løpet av åremalsperioden.

c) Formidling: Kunne vise til bade fagleg og allmennretta formidling av
eiga forsking gjennom artiklar, foredrag, kronikkar etc.

Det kan også stilles krav om:

d) Akademisk leiing: Ha delteke aktivt i instituttets, fakultetets og
universitetets akademiske utviklingsarbeid. Kunne vise til deltaking i
bedømmingskomitear og andre organ i sektoren, og til samarbeid med andre
institusjonar. Kunne vise til oppdrag med fagfellevurdering av
forskingspublikasjonar.

e) lnternasjonalt samarbeid: Aktiv deltaking i utvikling og
gjennomføring av internasjonale samarbeidsprosjekt innan bade forsking
og undervisning, samt formidling gjennom publikasjonar med
internasjonalt medforfattarskap.

f) Søknader til EU.

g) Evne til å tiltrekke seg/forskingsgruppa ekstern finansiering.

h) Ha rettleia minst ein phd-kandidat til fullført doktorgrad.

5.2 Krav til arbeidsgjevar
^^^^^^^^^^^^^^^^^^^^^^^^^^

a) Tid til fagleg utvikling.

b) Rettleiing og oppfølging: Fakultetet skal nemne opp to faglege
mentorar for kandidaten for dei første 4 åra av perioden. Den eine
mentoren skal vere kandidatens overordna forskingsleiar.

Mentorane skal assistere kandidaten i å utarbeide ein
karriereutviklingsplan for å oppnå måla i arbeidsavtalen. Planen skal
vere utarbeid og levert institutt og fakultet innan tre månader frå
tilsettingsdato. Fram til midtvegsevalueringa skal mentorane gje
kandidaten fagleg rettleiing, opplæring og råd for å byggja ei akademisk
karriere. I tillegg skal kandidaten ha to medarbeidarsamtalar pr år med
overordna forskingsleiar. Etter midtvegsevalueringa skal kandidaten
følgjast opp på same måte som andre fast tilsette førsteamanuensar.

c) lnfrastruktur og forskingsgruppe: lnstituttet skal legge til rette
for at kandidaten får nytte tilgjengelege forskingsressursar på like
vilkar med andre vitskapleg tilsette.

d) Søknadsstøtte: Fakultetet skal tilby kandidaten rådgivingsstøtte til
søknader om ekstern forskingsfinansiering. lnstituttet skal gi støtte
til budsjettering av søknader og tilrettelegging for drift av slike
prosjekt.

6. Midtvegsevaluering
~~~~~~~~~~~~~~~~~~~~~

Fakultetet skal gjennomføre ei formell midtvegsevaluering som skal vere
avslutta før kandidaten har vore tilsett i fire ar. Evalueringa skal
gjennomførast med utgangspunkt i krava i arbeidsavtalen, jf pkt 5
ovanfor. Fakultetsstyret skal fastsetje nærmare kriterium for
midtvegsevalueringa:

a) Fakultetsstyret v/dekanen nemner opp bedømmingskomité på minst tre
medlemmar. Begge kjønn skal om mogeleg vere representert.

b) Fakultetsstyret v/dekanen fastset bedømmingskomité seinast innan tre
år fra oppstart.

Samstundes fastset dekanen frist for innlevering av arbeid, tidspunkt
for intervju og frist for levering av rapport fra bedømmingskomiteen.
Kandidaten skal ha beskjed om fristar og bedømmingskomité så snart dette
er fastsatt.

c) Kandidaten skal skriftleg levere inn dokumentert arbeid som viser
progresjon i henhold til krava i arbeidsavtalen. I tillegg skal
kandidaten levere ein skriftleg sjølvevaluering av oppnådde resultat så
langt i åremalsperioden. Kandidaten skal også rapportere i kva grad
fakultet og institutt har innfridd i forhold til tilrettelegging og
plikter nedfelt i arbeidsavtale. Sjølvevalueringa skal vere på maks fem
sider.

d) lnstituttet skal til same frist levere skriftleg rapport over
kandidatens oppnadde mål samt ei evaluering over tilrettelegging og
støtte som er gitt kandidaten.

e) Rapporten fra bedømmingskomiteen skal gje kandidaten rettleiing på
kva som må forbetrast i siste del av åremålsperioden for at krava om
fast tilsetting skal verta oppfylt. Fakultetsstyret skal orienterast om
utfallet av midtvegsevalueringa.

7. Sluttevaluering
~~~~~~~~~~~~~~~~~~

Før utløpet av åremalsperioden skal fakultetet sørgje for ei vurdering
av om krava som vart fastsett i arbeidsavtalen er innfridd. Vurderinga
av kandidatens forskingskompetanse og forskingspotensial skal føretas av
ein bedømmingskomité innanfor kandidatens fagområde. Komiteen skal ha
tre medlemmar, og minst eit medlem fra ein utanlandsk institusjon. Berre
eit medlem av komiteen kan vere tilsett ved UiB. Begge kjønn skal om
mogleg være representert i komiteen.

Innan 12 manader før utløpet av åremalet skal fakultetsstyret v/dekanen
ha oppnemnt bedømmingskomité samt fristar for innlevering av arbeid og
bedømmingsrapport. Kandidaten skal ha beskjed om fristar og
bedømmingskomité så snart dette er vedteke.

Fakultetsstyret fastset retningslinjer for vurdering av om kandidaten
oppfyller dei øvrige krava i arbeidsavtalen.

Kandidaten skal ha beskjed om utfallet av sluttevalueringa seinast 6
månader før utgangen av åremalet. Kandidaten kan komme med merknader til
evalueringa og det kan gis tilleggsfrasegn til dei delane av
evalueringa.

8. Tidleg sluttevaluering
~~~~~~~~~~~~~~~~~~~~~~~~~

Kandidaten kan søkje om forsert sluttevaluering etter minst tre års
tilsetting i stillinga, sjølv om han ikkje har fått oppfølging og
rettleiing etter pkt. 5.2, 6 og 7.

Kandidaten kan få ny sluttevaluering etter pkt. 7 dersom den forserte
evalueringa endar med negativt resultat.

9. Rett til fast tilsetting
~~~~~~~~~~~~~~~~~~~~~~~~~~~

Med utgangspunkt i sluttevalueringa avgjer fakultetsstyret om kandidaten
skal gis fast tilsetting i stilling som professor.

Er fakultetsstyret i tvil om sluttevalueringa er adekvat og forsvarleg,
skal fakultetsstyret foreta det som er nødvendig for å avklare og
eventuelt korrigere ei slik usemje, men ikkje sjølv foreta ei
evaluering.

Øvrig saksbehandling i fakultetsstyret skjer i henhold til Reglement for
ansettelse i vitenskapelige stillinger mm., punkt 6.4.3.

10. Permisjonar og forlenging av tilsetjingsperioden
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Permisjonar kandidaten har krav på etter lov eller tariffavtale, skal
ikkje reknast med ved utrekning av tilsetjingsperioden. Det skal giast
forlenging for redusert arbeidstid etter arbeidsmiljølovas §10-2 fjerde
ledd på grunn av omsorg for barn og nær familie.

Avgjerd på søknad om permisjonar av andre årsaker og om forlenging av
tilsetjingsperioden, skal takast av fakultetsstyret. Andre permisjonar
enn dei kandidaten har krav på kan ikkje samla utgjere meir enn eit år.

+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 05. juli 2019        | UST sak 32/19        | Kathrine Brosvik     |
| 09:49:52             |                      | Thorsen              |
+----------------------+----------------------+----------------------+
| 05. juli 2019        | UST sak 130/16       | Kathrine Brosvik     |
| 09:48:29             |                      | Thorsen              |
+----------------------+----------------------+----------------------+
| 27. februar 2017     | UST sak 130/16       | Kathrine Brosvik     |
| 12:13:07             |                      | Thorsen              |
+----------------------+----------------------+----------------------+
| 07. mars 2016        | Publisering av nye   | Olaug Eiksund        |
| 11:24:05             | retningslinjer for   |                      |
|                      | innstegsstillingar   |                      |
|                      | ved UiB              |                      |
+----------------------+----------------------+----------------------+
| 07. mars 2016        | Publisering av nye   | Olaug Eiksund        |
| 09:32:57             | retningslinjer for   |                      |
|                      | innstegsstillingar   |                      |
|                      | ved UiB              |                      |
+----------------------+----------------------+----------------------+
| 07. mars 2016        | Publisering av nye   | Olaug Eiksund        |
| 09:22:50             | retningslinjer for   |                      |
|                      | innstegsstillingar   |                      |
|                      | ved UiB              |                      |
+----------------------+----------------------+----------------------+
