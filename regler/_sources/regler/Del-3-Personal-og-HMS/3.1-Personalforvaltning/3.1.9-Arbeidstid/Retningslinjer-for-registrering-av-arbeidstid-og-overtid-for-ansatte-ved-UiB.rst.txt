Retningslinjer for registrering av arbeidstid og overtid for ansatte ved UiB
----------------------------------------------------------------------------

:doc:`English version </regler_en/Part-3-Human-Resources-and-HSE/3.1-Human-Resources/3.1.9-Working-hours/Instructions-for-registering-hours-and-overtime-for-UiB-employees>`

Fastsatt av universitetsledelsen 7. april 2011 (jnr 2011/4819)

Del I. Registrering av arbeidstid
~~~~~~~~~~~~~~~~~~~~~~~~~~~~~~~~~

| Arbeidsmiljølovens (aml.) § 10-7 stiller krav om at det skal foreligge
  en oversikt som viser
| hvor mye den enkelte arbeidstaker har arbeidet. Oversikten skal være
  tilgjengelig for
| Arbeidstilsynet og arbeidstakernes tillitsvalgte. Kravet om
  registrering av arbeidstid må
| tilpasses de ulike arbeidstidsordningene ved UiB.

1 Ansatte med fast arbeidstid
^^^^^^^^^^^^^^^^^^^^^^^^^^^^^

| Denne gruppen omfatter ansatte med fast daglig arbeidstid eller
  fastsatte ordninger med
| forskjøvet arbeidstid og gjennomsnittsberegning av arbeidstiden, så
  lenge plassering av
| arbeidstiden er forutsigbar.

| Ansatte med fast arbeidstid skal ikke foreta en løpende
  tidsregistrering av alminnelig
| arbeidstid. De skal imidlertid registrere eventuelle avvik fra den
  faste arbeidstiden, og
| oversikten over avvik skal gjøres tilgjengelig for leder på
  forespørsel, eller overleveres leder
| jevnlig (eksempelvis månedlig).

2 Ansatte med variabel daglig arbeidstid
^^^^^^^^^^^^^^^^^^^^^^^^^^^^^^^^^^^^^^^^

| Ansatte som har variabel daglig arbeidstid etter Særavtale om
  fleksibel arbeidstid i staten,
| eller individuell avtale om fleksitid etter aml. § 10-2 (3), anses
  ikke for å ha tilstrekkelig
| forutsigbar plassering av arbeidstiden til å innfri lovens krav om
  oversikt over arbeidstiden.

| Tilsatte med fleksibel arbeidstid må derfor daglig registrere sin
  arbeidstid i Selvbetjeningsportalen eller DFØ- appen.

3 Ansatte som er unntatt fra aml. kapittel 10 om arbeidstid
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

| Ansatte som har ledende eller særlig uavhengig stilling er etter aml.
  § 10-12 første og andre
| ledd unntatt fra de fleste bestemmelsene i aml. kapittel 10 om
  arbeidstid. Unntaket gjelder
| også aml. § 10-7 om at det skal foreligge oversikt over arbeidet tid.

| Hvem som skal anses for å ha en ledende eller særlig uavhengig
  stilling må vurderes ut fra i
| hvor stor grad den enkelte selv styrer sitt arbeid med hensyn til
  organisering og
| gjennomføring av oppgaver. Vurderingen bygger på de typiske
  kjennetegnene ved de ulike
| stillingskategoriene og eventuelle individuelle avvik.

3.1 Ansatte i ledende stilling
''''''''''''''''''''''''''''''

| En ledende stilling, slik det fremgår i aml, er en overordnet stilling
  med klare lederfunksjoner
| som i særlig grad treffer selvstendige avgjørelser i virksomheten. Det
  er den faktiske
| stillingen og funksjonen som legges til grunn. I vurderingen vil det
  også være av betydning
| om vedkommende faktisk følger fast arbeidstid.

| Unntaket for ledende stilling vil ved UiB normalt omfatte stillinger i
  rektoratet,
| universitetsdirektør, dekanus, fakultetsdirektører, instituttleder og
  tilsvarende stillinger, samt
| avdelingsdirektører i administrasjonen. Stillinger som seksjonsledere,
  administrasjonssjefer, kontorsjefer og tilsvarende stillinger vil
  normalt ikke anses å være ledende stillinger i arbeidsmiljølovens
  forstand.

Ansatte i ledende stilling er ikke underlagt kravet om å registrere
arbeidstid.

3.2 Ansatte i særlig uavhengig stilling
'''''''''''''''''''''''''''''''''''''''

Amls begrep særlig uavhengige stilling karakteriseres av at
stillingsinnehaverne har en «selvstendighet» eller «uavhengighet» i
hvordan og til hvilken tid arbeidsoppgaver organiseres og gjennomføres.
Den enkelte prioriterer sine oppgaver, når arbeidet skal utføres og
hvordan arbeidet skal utføres.

Forskning innebærer stor faglig selvstendighet, i form av frihet til å
velge problemstillinger, metoder, publisering av forskningsresultater og
lignende. Likeledes styres faglig forberedelse av undervisningen av
arbeidstakeren selv. Dersom vedkommende selv styrer en overveiende andel
av oppgavene, så tilsier det at arbeidstakeren er særlig uavhengig.

Dersom bundet tid, som antall undervisningstimer, veiledning i fastsatt
treffetid, administrasjon eller andre styrte oppgaver utgjør en
overveiende del av årsverket tilsier det at arbeidstaker ikke er særlig
uavhengig.

3.2.1 Stillinger som normalt er særlig uavhengige
'''''''''''''''''''''''''''''''''''''''''''''''''

Som hovedprinsipp skal ansatte i kombinerte vitenskaplige stillinger ved
UiB bruke like mye tid til forskning og undervisning. Stillingenes
grunnpreg forutsetter at formidling og administrasjon skal utgjøre en
begrenset del, vanligvis ikke mer enn 10 prosent av arbeidstiden.
Ansatte kan selv bestemme innhold og opplegg for forskning, undervisning
og formidling iht. universitetslovens regler om akademisk faglig frihet
og ansvar.

På bakgrunn av amls begrepsbruk og virksomhetens innretning av
stillingene, er følgende kategorier ved UiB som hovedregel å anses som
særlig uavhengig stilling:

Professor Stillingskode 1013 og 1404

Førsteamanuensis Stillingskode 1011

Amanuensis Stillingskode 1010

Det samme gjelder utdanningsstillinger som har formell kvalifisering som
hovedmål og liten andel pliktarbeid:

Post.doc Stillingskode 1352

Stipendiat Stillingskode 1017 og 1378

Spesialistkandidat Stillingskode 1476

Arbeidstakere i disse stillingene har normalt en tydelig og åpenbar
uavhengighet i hvordan og til hvilken tid arbeidsoppgaver organiseres og
gjennomføres. Med mindre arbeidsgiver skriftlig bekrefter at konkret
arbeidstaker ikke omfattes, er ansatte i ovennevnte stillingsgrupper
rettslig sett å anse som særlig uavhengige.

Tilsatte i særlig uavhengig stilling er ikke underlagt kravet om å
registrere sin arbeidstid.

3.2.2 Ansatte i stillinger som må vurderes individuelt i forhold til begrepet særlig uavhengig stilling
'''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''''

For medarbeidere i følgende stillingsgrupper vil oppgavenes art og
arbeidsorganisering kunne variere:

| Førstelektor Stillingskode 1198
| Universitetslektor Stillingskode 1009
| Instruktørtannlege Stillingskode 1015 og 1353
| Spesialtannlege Stillingskode 1016
| Vitenskapelig assistent Stillingskode 1018, 1019 og 1020
| Forsker Stillingskode 1108, 1109, 1110 og 1183 (midlertidig i eksternt
| finansierte forskningsprosjekter)

Om den enkelte arbeidstaker i disse stillingene faller inn under det
rettslige begrepet særlig uavhengig må vurderes av leder ut fra de
konkrete individuelle omstendigheter.

Individuelle vurderinger skal foretas ut fra typiske kjennetegn ved den
aktuelle stillingskategori. Det individuelle elementet vil da knytte seg
til variasjoner i faktisk situasjon for den enkelte arbeidstaker, sett
opp mot typekriterier for stillingskategorien.

Dersom konklusjonen blir at arbeidstaker ikke anses som særlig uavhengig
vil vedkommende omfattes av arbeidsmiljølovens alminnelige
arbeidstidsregulering, supplert av hovedtariffavtalens bestemmelser. Det
inkluderer kravet i arbeidsmiljølovens § 10-7 om at ”Det skal foreligge
en oversikt som viser hvor mye den enkelte har arbeidet”. Dersom
arbeidstakeren har adgang til selv å variere tidspunkt for arbeidstid
(fleksibel arbeidstid) må vedkommende løpende registrere arbeidet tid pr
dag. Oversikten skal kunne gjøres tilgjengelig for leder på forespørsel
eller overleveres leder jevnlig (eksempelvis månedlig).

3.2.3 Øvrige rettsvirkninger av å være i ledende eller særlig uavhengig stilling
''''''''''''''''''''''''''''''''''''''''''''''''''''''''''''''''''''''''''''''''

Ansatte i ledende og særlig uavhengige stillinger har samme
tjenesterettslige status som andre stillinger når det gjelder
arbeidsgivers styringrett og arbeidsgivers rett til å lede, fordele og
kontrollere arbeidet. Innholdet i arbeidsavtalen er også den samme ved
at den avtalte arbeidsplikten er 37,5 timer pr uke. Stillingene er også
underlagt HTA rammer for arbeidstid, bla ved at arbeidstiden i den
utstrekning det er mulig skal legges til tidsrommet mellom kl. 07.00 og
kl 17.00, fordelt fra mandag til fredag. Dette må imidlertid forstås som
referanse til den arbeidstiden som styres av andre enn arbeidstakeren
selv, eksempelvis undervisningstidspunkt fastsatt av arbeidsgiver. For
øvrig er utgangspunktet at særlig uavhengige selv bestemmer på hvilket
tidspunkt de skal legge den ”frie” del av arbeidstiden. Arbeidstaker er
ellers pliktig til innordne seg plassering av undervisning,
prosjektdeltakelse, møter og annen aktivitet hvor oppmøtetidspunkt
styres av arbeidsgiver. Som hovedregel har arbeidstaker
tilstedeværelsesplikt på sin ordinære arbeidsplass med mindre faglige
grunner tilsier at arbeidet legges til andre steder.

Del II. Registrering av overtid
~~~~~~~~~~~~~~~~~~~~~~~~~~~~~~~

Rammer for overtid er nedfelt i arbeidsmiljølovens § 10-6 og
hovedtariffavtalens § 13.

| Hovedtariffavtalens § 13 nr 1 krever at ”Overtidsarbeid skal være
  pålagt og kontrollerbart og begrenses i overensstemmelse med
  forutsetningen i arbeidsmiljøloven.”
| Arbeidsmiljøloven tar forbehold om at ”arbeid utover avtalt arbeidstid
  må ikke gjennomføres uten at det foreligger et særlig og tidsavgrenset
  behov for det”, jf § 10-6, første ledd.

Uavhengig av arbeidstidsorganisering er gjennomgående vilkår altså at:

-  overtid bare kan pålegges ved ekstraordinære behov, dvs. kan ikke
   benyttes til å dekke permanent behov for arbeidskraft.
-  overtid skal være eksplisitt pålagt av leder, som også må kunne
   kontrollere og bekrefte at overtidsarbeidet er utført.

1 Overtid for ansatte som følger aml. kap. 10
^^^^^^^^^^^^^^^^^^^^^^^^^^^^^^^^^^^^^^^^^^^^^

For arbeidstakere som omfattes av aml. kap. 10 er rammene for daglig,
ukentlig og årlig overtid nedfelt i arbeidsmiljølovens § 10-6.
Overtidsarbeid skal ikke overstige 10 timer i løpet av 7 dager, 25 timer
i 4 sammenhengende uker og 200 timer pr år.

Loven opererer med 40 timers uke, mens statsansatte har tariffbestemt
arbeidstid på 37,5 timer pr uke. Det innebærer at ukentlig ramme for
overtid kan utvides med 2,5 timer. Det er likevel ikke slik at
arbeidstaker da på årsbasis automatisk kan jobbe 130 timer overtid i
tillegg til rammen på 200 timer, dvs.”spare opp” ekstrakvote. Utvidet
kvote gjelder bare på ukebasis, dvs. differansen mellom 40 og 37,5
timer. Årlig antall ”ekstratimer” vil dermed bestemmes av faktisk
ukentlig overtid for den enkelte arbeidstaker.

Samlet arbeidstid (alminnelig arbeidstid og overtid) må ikke overstige
13 timer i løpet av 24 timer.

1.1 Ansatte med fast arbeidstid
'''''''''''''''''''''''''''''''

| Pålagt overtid skal registreres av den enkelte ansatte på
  overtidskjema.
| Overtid skal også registreres som et avvik i forhold til den faste
  arbeidstiden, og oversikten over avvik skal gjøres tilgjengelig for
  leder på forespørsel, eller overleveres leder jevnlig (eksempelvis
  månedlig).

1.2 Ansatte ved variabel daglig arbeidstid
''''''''''''''''''''''''''''''''''''''''''

Dersom arbeidsgiver pålegger en arbeidstaker som omfattes av Særavtale
om fleksibel arbeidstid i staten å arbeide utover ordinær arbeidstid,
skal dette kompenseres med overtidsbetaling etter HTA § 13 nr. 2 og 3.
Arbeidstaker kan ikke pålegges å arbeide fleksitid utover ordinær
arbeidstid.

Pålagt overtid skal registreres av den enkelte ansatte på overtidsskjema
og i skjema for registrering av fleksibel arbeidstid. Pålagt
overtidsarbeid som etter avtale skal avspaseres og plusstimer i
fleksitidsregnskapet, skal holdes adskilt. Oversikten skal kunne gjøres
tilgjengelig for leder på forespørsel, eller overleveres leder jevnlig
(eksempelvis månedlig).

2 Overtid for ansatte som er unntatt fra aml. kap. 10
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

| Arbeidstakere i ledende eller særlig uavhengig stilling har som
  hovedregel ikke rett til
| overtidsgodtgjøring, jf HTA § 13 (4).

Overtidsgodtgjøring kan likevel utbetales når arbeidstakerne følger dem
de er satt til å lede, går inn i en oppsatt tjenesteliste (vaktplan),
eller er pålagt overtidsarbeid av overordnet leder som kan kontrollere
utføringen av arbeidet. I dette siste tilfellet kan det gis
overtidsgodtgjøring for inntil 300 timer i kalenderåret.

| FAD har i kommentarene til HTA § 13 (4) forutsatt at arbeidstakere da:
| ”må være plassert slik at de har overordnede som kan pålegge og
  kontrollere deres
| overtidsarbeid. Dersom disse forutsetningene ikke er til stede, kan
  overtidsgodtgjørelse
| ikke utbetales…. Nærmeste overordnede må attestere at overtidsarbeidet
  har vært
| pålagt. Overtidsarbeidet må dokumenteres ved bruk av
  tidsregistrering.”

| Bestemmelsen i HTA § 13 nr 4 krever ikke at det skal foretas noen
  særskilt tidsregistrering avalminnelig arbeidstid for å kunne utbetale
  kompensasjon for overtid. Vilkåret er kun at
| arbeidstakeren har en overordnet, som kan gi pålegg og kontrollere
  utførelsen. Det er altså
| selve overtidsarbeidet, - når og hvor lenge-, som må registreres.

Dokumentasjon av overtid skal skje ved at leder godkjenner overtidsbilag
hvor overtidstimene er angitt med tidspunkt, og da bekrefter at overtid
er pålagt og utført.

+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 7. januar 2020       | Endring i punkt 2    | Mona Viksøy          |
+----------------------+----------------------+----------------------+
| 24. februar 2014     | Lagt inn fastsatt av | Kathrine Brosvik     |
| 13:23:32             | universitetsledelsen | Thorsen              |
+----------------------+----------------------+----------------------+
| 24. september 2013   | Lagt inn fastsatt av | Kathrine Brosvik     |
| 13:36:41             | universitetsledelsen | Thorsen              |
+----------------------+----------------------+----------------------+
| 21. mai 2013         | Nytt dokument        | Kathrine Brosvik     |
| 14:34:42             |                      | Thorsen              |
+----------------------+----------------------+----------------------+
| 21. mai 2013         | Nytt dokument        | Kathrine Brosvik     |
| 14:32:52             |                      | Thorsen              |
+----------------------+----------------------+----------------------+
