Retningslinjer for varsling ved Universitetet i Bergen
======================================================

:doc:`English version </regler_en/Part-3-Human-Resources-and-HSE/3.1-Human-Resources/3.1.6-Notification-Whistleblowing/Guidelines-for-whistleblowing-at-the-University-of-Bergen>`

Godkjent av Universitetsdirektøren 30.11.2020.

Innledning
~~~~~~~~~~

I et godt arbeidsmiljø er terskelen lav for å fremme saklig og konstruktiv kritikk.
Det er derfor viktig at UiBs ansatte føler trygghet for å kunne ytre seg om problematiske
forhold i virksomheten og at dette blir håndtert og fulgt opp på en god måte. 
Retningslinjene for varsling av kritikkverdige forhold skal fremme en åpen kultur preget av god intern kommunikasjon.

1) Formål
~~~~~~~~~

Retningslinjene er utarbeidet for å legge forholdene til rette for
intern varsling i henhold til `arbeidsmiljøloven § 2
A-6 <https://lovdata.no/lov/2005-06-17-62/§2a-6>`__. I tillegg skal
retningslinjene klargjøre fremgangsmåte, plikter og rettigheter i
forbindelse med varsling.

Det er et mål at arbeidsmiljøet ved UiB skal preges av åpenhet og god
intern kommunikasjon. Retningslinjene for varsling skal bidra til å
avdekke eller avverge kritikkverdige forhold ved UiB. Av hensyn til
virksomhetens beste, er det ønskelig at UiBs ansatte benytter seg av
retten til å varsle om kritikkverdige forhold.

2) Virkeområde
~~~~~~~~~~~~~~

Retningslinjene gjelder for alle som utfører arbeid for UiB, også
innleide arbeidstakere. Andre grupper, som studenter og personer i
arbeidsrettede tiltak, regnes som arbeidstakere når de utfører arbeid
for UiB, jf. `aml. § 1-6
(1) <https://lovdata.no/lov/2005-06-17-62/§1-6>`__.

Retningslinjene er anvendelige i de tilfeller hvor arbeidstakeren
varsler i henhold til varslingsplikten i `aml. §
2-3 <http://www.lovdata.no/all/tl-20050617-062-002.html#2-3>`__, eller
varslingsbestemmelsen i `aml. § 2
A-1 <http://www.lovdata.no/all/tl-20050617-062-002.html#2-4>`__.

Studenters klager vedrørende læringsmiljøet behandles i henhold til
`Universitets- og høyskoleloven §
10-3 <https://lovdata.no/lov/2024-03-08-9/§10-3>`__.

3) Varslingsplikt – aml. § 2-3
~~~~~~~~~~~~~~~~~~~~~~~~~~~~~~

Arbeidstakere har plikt til å varsle arbeidsgiver om forhold på
arbeidsplassen som gjelder feil eller mangler som medfører fare for liv
eller helse eller dersom noen blir skadet eller pådrar seg sykdom som
arbeidstaker mener grunner i forhold på arbeidsplassen, jf. `aml. § 2-3
nr. 2, b) og e) <https://lovdata.no/lov/2005-06-17-62/%C2%A72-3>`__.
Varselet skal gis i tråd 
med :doc:`/regler/Del-3-Personal-og-HMS/3.2-Helse-miljoe-og-sikkerhet/3.2.3-HMS-retningslinjer/Retningslinje-for-systematisk-helse-miljoe-og-sikkerhetsarbeid/`
straks arbeidstaker har blitt oppmerksom på forholdet.

Varsel om trakassering eller diskriminering på arbeidsplassen skal gis i
henhold til retningslinjen for varsling, så snart arbeidstakeren blir
kjent med forholdet, jf `aml. § 2-3 nr. 2,
d) <http://www.lovdata.no/all/tl-20050617-062-002.html#2-3>`__.

Statsansatte har rapporteringsplikt til arbeidsgiver om forhold
vedkommende blir kjent med og som kan påføre arbeidsgiver, ansatte eller
omgivelsene tap eller skade slik at det kan settes i gang tiltak med
sikte på å unngå eller avgrense tapet eller skaden, jf. `Etiske
retningslinjer for statstjenesten pkt.
2.2 <http://www.regjeringen.no/nb/dep/fad/dok/Veiledninger_og_brosjyrer/2005/Etiske-retningslinjer-for-statstjenesten.html?id=88164>`__.

Verneombud har en særskilt varslingsplikt etter `aml. § 6-2
(3) <http://www.lovdata.no/all/tl-20050617-062-006.html#6-2>`__.

4) Varslingsrett - kritikkverdige forhold
~~~~~~~~~~~~~~~~~~~~~~~~~~~~~~~~~~~~~~~~~

Arbeidstakere har rett til å varsle om kritikkverdige forhold i
virksomheten. Med kritikkverdige forhold menes forhold som er i strid
med rettsregler, skriftlige etiske retningslinjer eller etiske normer
som det er bred tilslutning til i samfunnet, for eksempel forhold som
kan innebære

a) fare for liv eller helse

b) fare for klima eller miljø

c) korrupsjon eller annen økonomisk kriminalitet

d) myndighetsmisbruk

e) uforsvarlig arbeidsmiljø

f) brudd på personopplysningssikkerheten.

Ytring om forhold som kun gjelder arbeidstakers eget arbeidsforhold
regnes ikke som varsling, med mindre forholdet omfattes av punktene
nevnt over.

5) Fremgangsmåte ved varsling om kritikkverdige forhold
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

5.1) Intern varsling
^^^^^^^^^^^^^^^^^^^^

Ved UiB er det utarbeidet et `elektronisk varslingsskjema <https://digiforms.uib.no/tjeneste/Varsel/nb>`__  som ansatte kan 
benytte ved varsling av kritikkverdige forhold.  Dersom arbeidstakeren ikke
ønsker å benytte det elektroniske varslingsskjemaet, kan det varsles til 
nærmeste leder i linjen eller til annen overordnet leder. Varslet regnes 
som mottatt av UiB som arbeidsgiver når varselet er sendt via det elektroniske
varslingsskjemaet eller gitt til en slik varslingsmottaker.
  
Det kan ellers varsles via verneombud, tillitsvalgt, kollega, advokat eller 
lignende til en varslingsmottaker.
  
Det er alltid forsvarlig å varsle i samsvar med varslingsplikt eller UiBs retningslinjer.
  
Intern varsling anses ikke som forsvarlig dersom de kritikkverdige forholdene tas opp på 
en utilbørlig måte som unødvendig skader samarbeidsklima, arbeidsmiljøet eller enkeltpersoner
i virksomheten, for eksempel ved gjentatte grunnløse påstander rettet mot kolleger.
  
Varselet kan inngis skriftlig eller muntlig, per telefon eller e-post eller ved personlig fremmøte.
Varselet bør inneholde fullt navn, varslers tjenestested og hvilket forhold varselet gjelder og 
bør være så uttømmende som mulig for å sikre en best mulig oppfølging

Anonym varsling er tillatt, men da kan ikke det elektroniske varslingsskjemaet benyttes.

5.2 Ekstern varsling
^^^^^^^^^^^^^^^^^^^^

Arbeidstaker kan alltid varsle eksternt til en offentlig
tilsynsmyndighet eller annen offentlig myndighet.

Ved varsling til media eller offentligheten for øvrig stilles det
strengere krav til varsleren og fremgangsmåten. Slik varsling kan
foretas dersom

a) arbeidstaker er i aktsom god tro om innholdet i varselet,

b) varselet gjelder kritikkverdige forhold som har allmenn interesse, og

c) arbeidstaker først har varslet internt, eller har grunn til å tro at
   intern varsling ikke vil være hensiktsmessig.

Taushetsplikt kan begrense retten til å varsle eksternt, jf.
`forvaltningsloven §
13 <http://www.lovdata.no/all/tl-19670210-000-003.html#13>`__.

5.3) Bevisbyrde for forsvarlig fremgangsmåte
^^^^^^^^^^^^^^^^^^^^^^^^^^^^^^^^^^^^^^^^^^^^

Arbeidsgiver har bevisbyrden for at varsling har skjedd i strid med
reglene for varsling.

6) Saksbehandling ved varsling om kritikkverdige forhold
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Universitetsdirektør v/HR-direktør er mottaker av de elektroniske varslingsskjemaene. 
Andre varslingsmottakere skal straks videresende mottatte varsel til universitetsdirektør v/HR-direktør.  

HR-direktør er ansvarlig for at det føres varslingsjournal. Føring av varslingsjournal
er viktig for senere dokumentasjon og for å sikre en god oppfølging av varselet. I 
varslingsjournalen skal varselets innhold nedtegnes og videre hendelser og samtaler i saken dokumenteres,
se skjemamaler for varslingsjournal.
  
HR-direktør utpeker, i overensstemmelse med universitetsdirektør, en jurist ved HR-avdelingen
som ansvarlig for saksbehandlingen av det enkelte varselet. Følgende generelle prinsipper 
gjelder ved håndtering av varslingssaker, jf. Kommunal- og moderniseringsdepartementets 
retningslinjer for utarbeidelse av lokale varslingsrutiner i staten;


- alle henvendelser skal tas alvorlig

- alle henvendelser skal tas tak i med en gang

- det skal påses at saken blir så godt opplyst som mulig

- anonyme kilder kan være like mye verdt som åpne kilder

- de ulike metodene for varsling skal verdsettes likt

- konfidensiell behandling

- varslingssystemet skal kunne brukes uten frykt for konsekvenser

- varsler skal få tilbakemelding på at varselet er mottatt snarest mulig
  og senest innen 14 dager.

- varsleren skal ha beskjed om utfallet av varslingen.

Det må påses at hensynet til varsleren blir ivaretatt, se nærmere under pkt. 7.
  
Når oppfølging av varselet medfører behandling av personopplysninger etter personopplysningsloven
skal ansvarlig saksbehandler sørge for at personopplysninger og sensitive personopplysninger 
behandles på lovlig/foreskrevne måte.

Dersom det konkluderes med at det varslede forhold ikke er kritikkverdig, kan saken avsluttes eller
forholdene det er varslet om følges opp på den mest hensiktsmessige måte i virksomheten


7) Hensyn til varsleren
~~~~~~~~~~~~~~~~~~~~~~~

Arbeidsgiver (nærmeste leder med personalansvar) skal særlig påse at den som har varslet, har et fullt
forsvarlig arbeidsmiljø. Dersom det er nødvendig, skal arbeidsgiver sørge for tiltak som er egnet
til å forebygge gjengjeldelse.
  
Gjengjeldelse mot en arbeidstaker som varsler i samsvar retningslinjen er forbudt. Med gjengjeldelse menes
enhver ugunstig handling, praksis eller unnlatelse som er en følge av eller en reaksjon på at arbeidstaker 
har varslet, for eksempel

a) trusler, trakassering, usaklig forskjellsbehandling, sosial
   ekskludering eller annen utilbørlig opptreden

b) advarsel, endring i arbeidsoppgaver, omplassering eller degradering

c) suspensjon, oppsigelse, avskjed eller ordensstraff.

8) Hensyn til den det blir varslet om
~~~~~~~~~~~~~~~~~~~~~~~~~~~~~~~~~~~~~

Hvis arbeidsgiver bestemmer seg for å forfølge en varslet sak, skal den
det blir varslet om i utgangspunktet gjøres kjent med varselet og hvilke
opplysninger som er gitt, slik at vedkommende får anledning til å komme
med sin versjon av saken. Forbehold tas for tilfeller hvor det av hensyn
til videre saksbehandling er viktig at den det er varslet om ikke gjøres
kjent med varselet.

Varslerens identitet skal i utgangspunktet ikke gjøres kjent for den det
er varslet om. Dersom den det er varslet om ber om innsyn i saken etter
forvaltningslovens regler, vil vedkommende som hovedregel ha krav på å
få opplyst varslerens identitet, se likevel pkt. 9 om taushetsplikt ved
varsler til UiB som offentlig myndighet.

Når saken er ferdig behandlet, skal den det er varslet om straks ha
melding, uansett utfallet av behandlingen.

9) Varsling til UiB som offentlig myndighet
~~~~~~~~~~~~~~~~~~~~~~~~~~~~~~~~~~~~~~~~~~~

Ved varsling til UiB som offentlig myndighet, er arbeidstakers navn
eller andre identifiserende opplysninger om arbeidstaker underlagt
taushetsplikt, jf. `aml. § 2
A-7 <https://lovdata.no/lov/2005-06-17-62/%C2%A72a-7>`__.

Taushetsplikten gjelder også overfor sakens parter og deres
representanter.

**Lenker med mer informasjon om varsling:**

`Arbeidsmiljølovens regler om
varsling <https://lovdata.no/dokument/NL/lov/2005-06-17-62/KAPITTEL_12#KAPITTEL_3>`__

`Kommunal- og moderniseringsdepartementets
retningslinjer <https://www.regjeringen.no/contentassets/2fbcf0892e234a29abf6b5c18956b598/retningslinjer_varslingsrutiner_2015.pdf>`__

`Etiske retningslinjer for
statstjenesten <http://www.regjeringen.no/nb/dep/fad/dok/Veiledninger_og_brosjyrer/2005/Etiske-retningslinjer-for-statstjenesten.html?id=88164>`__

`Arbeidstilsynets sider om
varsling <https://www.arbeidstilsynet.no/tema/varsling/>`__

`Datatilsynets veiledning om varsling i
arbeidslivet <http://www.datatilsynet.no/Sektor/Arbeidsliv/Varsling-i-arbeidslivet-whistle-blowing/>`__

`UiBs system for melding av HMS-
avvik <https://avvik.app.uib.no/apex/f?p=692:1::::::>`__

Utarbeidet av HR-avdelingen
Behandlet av Arbeidsmiljøutvalget 25.11.20.


+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 18. januar 2021      |Punkt 5.1. Lenke      |  Mona Viksøy         |                      
| 	               |til varalingsskjema   |                      |
+----------------------+----------------------+----------------------+
| 14. mai 2020         | Oppdatert ifht nye   | Kathrine Brosvik     |
| 14:11:20             | lovregler            | Thorsen              |
+----------------------+----------------------+----------------------+
| 09. mars 2020        | Oppdatert ifht nye   | Kathrine Brosvik     |
| 21:46:24             | lovregler            | Thorsen              |
+----------------------+----------------------+----------------------+
| 09. mars 2020        | Oppdatert ifht nye   | Kathrine Brosvik     |
| 21:38:16             | lovregler            | Thorsen              |
+----------------------+----------------------+----------------------+
| 09. mars 2020        | Oppdatert ifht nye   | Kathrine Brosvik     |
| 15:25:49             | lovregler            | Thorsen              |
+----------------------+----------------------+----------------------+
| 17. januar 2018      | Oppdatert ifht nye   | Kathrine Brosvik     |
| 10:06:35             | lovregler            | Thorsen              |
+----------------------+----------------------+----------------------+
| 13. desember 2017    | Oppdatert ifht nye   | Kathrine Brosvik     |
| 15:18:49             | lovregler            | Thorsen              |
+----------------------+----------------------+----------------------+
| 17. september 2013   | Oppdatert lenker     | Kathrine Brosvik     |
| 14:08:06             |                      | Thorsen              |
+----------------------+----------------------+----------------------+
| 07. april 2011       | Lagt inn henvisning  | Kathrine Brosvik     |
| 13:13:21             | godkjenning og       | Thorsen              |
|                      | tidspunkt            |                      |
+----------------------+----------------------+----------------------+
| 07. april 2011       | Oppdatert lenker     | Kathrine Brosvik     |
| 12:56:41             |                      | Thorsen              |
+----------------------+----------------------+----------------------+
| 07. april 2011       | Oppdatert lenker     | Kathrine Brosvik     |
| 12:51:26             |                      | Thorsen              |
+----------------------+----------------------+----------------------+