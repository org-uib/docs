Avtale om midlertidig tilsetting for instruktørtannleger mellom UiO/UiB og Den norske tannlegeforening
------------------------------------------------------------------------------------------------------

1. Tilsetting*)
~~~~~~~~~~~~~~~

Foruten fast ansatte instruktører disponerer universitetene et
tilstrekkelig antall instruktørtannlegestillinger til midlertidig
tilsetting for å sikre nødvendig kapasitet for klinisk
kompetanseoppbygging. Merknad: Partene er enige om at den kliniske
kompetanseoppbygging fortrinnsvis skal gjelde videre- og eventuelt
etterutdanningsformål, herunder også rekruttering til institusjonenes
faste vitenskapelige stillinger.

2. Varighet
~~~~~~~~~~~

-  Tilsettingsperioden ved midlertidig tilsetting er normalt inntil 3
   år, med adgang til en ny tilsetting for inntil 3 år. Fratreden etter
   endt, avtalt tjenestetid skjer uten oppsigelse, jf.
   Tjenestemannslovens § 7, pkt. 2. Tjenestetid utover 4 år medfører
   således ikke fortrinnsrett etter lovens § 13.
-  Tilsettingstiden for midlertidig tilsatt instruktørtannlege kan som
   hovedregel ikke brytes. Unntatt er permisjoner med hjemmel i lov,
   eller hovedtariffavtalen og Hovedavtalen for statsansatte. Dette
   gjeder i første rekke syke-, svangerskaps-, omsorgs- og
   velferdspermisjon, permisjon ved avtjening av verneplikt og permisjon
   ved organisasjonsmessige oppdrag.

3. Ikrafttreden og oppsigelse av avtalen
~~~~~~~~~~~~~~~~~~~~~~~~~~~~~~~~~~~~~~~~

Denne avtale gjelder for tilsettinger for tidsrommet 1. januar 1987 -
31. desember 1988 og videre for ett år av gangen dersom avtalen ikke
blir sagt opp med 3 - tre - måneders varsel. MERKNAD Partene er enige om
å henholde seg til Hovedavtalens og særavtalenes bestemmelser. \*)
Riksmeklingsmannen, 14. oktober 1987.

======================== ========= ========================
Dato                     Kommentar Lagt inn av
======================== ========= ========================
12. januar 2011 13:54:48 Lagt inn  Kathrine Brosvik Thorsen
12. januar 2011 13:00:38 Lagt inn  Kathrine Brosvik Thorsen
======================== ========= ========================
