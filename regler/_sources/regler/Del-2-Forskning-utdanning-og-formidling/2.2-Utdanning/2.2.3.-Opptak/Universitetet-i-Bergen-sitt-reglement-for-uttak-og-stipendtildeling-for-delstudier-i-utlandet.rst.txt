Reglement uttak og stipendtildeling for delstudier i utlandet
-------------------------------------------------------------

Godkjent i beslutningsnotat av 12.01.2007

§ 1 Anvendelsesområde
^^^^^^^^^^^^^^^^^^^^^

Reglementet gjelder ved uttak til studieplasser og tildeling av stipend
eller andre økonomiske fordeler til studenter ved Universitetet i Berge
i forbindelse med delstudier i utlandet (studentutveksling).

Reglementet gjelder delstudier i utlandet på grunnlag av en bilateral
avtale, et nettverk eller et program.

Reglementet gjelder på lavere og høyere grad, innenfor alle fagområder
og for en periode på inntil tolv måneder.

Reglementet gjelder mer eller mindre skriftlig avtale eller forskriftene
til et program regulerer forholdet nærmere.

§ 2 Vilkår for å kvalifisere for uttak til delstudier i utlandet
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

-  Søkeren må ha regulært opptak til studieprogram ved Universitetet i
   Bergen på søknadstidspunktet og for hele utvekslingsperioden.
-  Søkeren må kunne dokumentere eksamener tilsvarende 60 studiepoeng
   (ETCS) før utreise.
-  Søkeren må legge frem en plan for delstudiene og hvordan de inngår
   som en del av utdanningen ved Universitetet i Bergen.
-  Søkeren må være semesterregistert ved Universitetet i Bergen i hele
   perioden for delstudier i utlandet.

Det kan gjøres unntak fra vilkåret om opptak til studieprogram ved
Universitetet i Bergen dersom søknad om utveksling behandles samtidig
som behandling av søknad om opptak til masterprogram ved Universitetet i
Bergen, og der masterprogrammet anbefaler søknaden om studentutveksling.

§ 3 Rangering av kvalifiserte søkere
^^^^^^^^^^^^^^^^^^^^^^^^^^^^^^^^^^^^

Konkurrerende søkere rangeres for vedtak om tildeling dersom det er et
begrenset antall studieplasser, friplasser og stipend eller andre
økonomiske fordeler fra Universitetet i Bergen og/eller
vertsinstitusjonen.

Ved vurdering skal det legges vekt på:

-  Utregnet karaktersnitt
-  Om delstudiet i utlandet støtter opp under studentens gradsstudium
   ved Universitetet i Bergen.
-  Om søkeren har, eller vil kunne tilegne seg, tilstrekkelige
   språkkunnskaper for å gjennomføre delstudiet i utlandet.

Søkere som ikke tidligere har gjennomført delstudier i utlandet kan
prioriteres.

Det endelige uttaket av søkere vil være basert på en helhetsvurdering av
den enkeltes søknad.

Hvis to eller flere søkere vurderes likt, skal uttaket avgjøres ved
loddtrekning.

Studieplasser, friplasser og stipend eller andre økonomiske fordeler fra
Universitetet i Bergen og/eller vertsinstitusjonen kan forbeholdes
studenter på bestemte studieprogram, eller kan gis prioritet.

Universitetet i Bergen kan avslå søknader som ikke tilfredsstiller
kravene for opptak til utenlandske utdanningsinstitusjoner.

§ 4 Grunnlaget for for tildeling av stipend
^^^^^^^^^^^^^^^^^^^^^^^^^^^^^^^^^^^^^^^^^^^

Kun studenter som har fått bekreftet opptak som utvekslingstudent i
tilknytning til en bilateral avtale, et nettverk eller et program kan
motta stipend.

========================== ========= =========================
Dato                       Kommentar Lagt inn av
========================== ========= =========================
08. oktober 2013 14:29:50  Import    Marit Midtun
31. januar 2011 14:55:15   Import    Siglinde Marguerite Svare
16. november 2009 13:27:19 Import    Administrator User
========================== ========= =========================
