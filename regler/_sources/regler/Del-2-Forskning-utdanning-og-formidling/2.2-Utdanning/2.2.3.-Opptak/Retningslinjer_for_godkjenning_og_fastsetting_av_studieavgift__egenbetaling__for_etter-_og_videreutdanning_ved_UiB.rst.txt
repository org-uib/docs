Retningslinjer for godkjenning og fastsetting av studieavgift (egenbetaling) for etter- og videreutdanning ved UiB
------------------------------------------------------------------------------------------------------------------

Godkjent av universitetsdirektøren 2.9.2024, sak nr. 2024/9637.


1. Studieavgiften for et studietilbud kan dekke kostnadene fullt ut, eller delvis ved at UiB finansierer deler av kostnadene, i
   henhold til `§ 4-6 i universitets- og høyskoleforskriften. <https://lovdata.no/dokument/SF/forskrift/2024-06-28-1392/KAPITTEL_4-3#%C2%A74-6>`__

2. For studietilbud der studieavgiften skal dekke kostnadene delvis, skal studieavgiften dekke inntil om lag 35 % av kostnadene og
   den resterende andelen skal finansieres med midler fra UiB. Dette er for å sikre at delfinansieringen er i tråd med EØS
   regelverket om offentlig støtte (jfr. `brev datert 16. juni 2023 fra Kunnskapsdepartementet til statlige universiteter og
   høyskoler <https://elt-uib-201602.uhad.no/ephorte/API/GETDOC/Default.aspx?DL_DOKID_DB=1911639&DL_JPID_JP=1326104&DL_DOKFORMAT_XX=RA-PDF&DB_STATUS_DS=F&WORKFOLDER=&EPHORTEDB=UIB_PROD>`__).

3. UiB skal kreve studieavgift fra studenter som er statsborgere i land utenfor EØS eller Sveits, jfr. 
   `§ 2-6 i universitets- og høyskoleloven <https://lovdata.no/dokument/NL/lov/2024-03-08-9/KAPITTEL_2#%C2%A72-6>`__. 
   Denne plikten gjelder tilsvarende for videreutdanning som for ordinære gradsstudier. 
   Studieavgift for statsborgere fra disse landene skal dekke kostnadene ved studietilbudet fullt ut (100 %). 
 
4. Kostnadene (for videre fastsetting av studieavgift) skal beregnes ved hjelp av én av følgende tre kostnadsmodeller: 

**Modell 1: Kunnskapsdepartementets finansieringskategorier**

- Kostnader beregnes basert på satsene i Kunnskapsdepartementets finansieringskategorier.
- Satsene for både basis og studiepoeng i finansieringskategoriene skal legges til grunn for beregningen av
  kostnader og justeres for antall studiepoeng som det aktuelle studietilbudet gir (formel for beregning: sats for
  basis + sats for studiepoeng / 60 * antall studiepoeng).
- Studieavgiften må justeres årlig, i tråd med at finansieringskategoriene justeres for lønns- og prisvekst


**Modell 2: TDI-modellen for etter- og videreutdanning**

- Kostnader beregnes basert på de estimerte reelle kostnadene ved å tilby studietilbudet.
- Kostnadsestimatet må inkludere både de direkte (lønn, leie av lokaler, m.m.) og indirekte kostnadene
  (felleskostnader som strøm og husleie, administrasjonskostnader, m.m.).
- De indirekte kostnadene beregnes ved å bruke `TDI-modellen for etter- og 
  videreutdanning. <https://www.uhr.no/temasider/totalkostnadsmodell-tdi/>`__
- Kostnad per student (for videre fastsetting av studieavgift) beregnes ved å dele kostnadsestimatet på minimum
  antall studenter som trengs for at inntektene dekker utgiftene, det vil si når resultatet er lik null (break-even).
- Studieavgiften må justeres årlig for lønns- og prisvekst.


**Modell 3: Prosentvis påslag for indirekte kostnader**

- Kostnader beregnes basert på de estimerte reelle kostnadene ved å tilby studietilbudet.
- Kostnadsestimatet må inkludere både de direkte (lønn, leie av lokaler, m.m.) og indirekte kostnadene
  (felleskostnader som strøm og husleie, administrasjonskostnader, m.m.).
- De indirekte kostnadene beregnes ved å bruke et prosentvis påslag for indirekte kostnader. Påslagets størrelse
  må vurderes for det enkelte studietilbud og kan variere avhengig av studietilbudets egenart og kostnadsstruktur,
  men skal være **minimum 30 % og maksimum 50 %.**
- Kostnad per student (for videre fastsetting av studieavgift) beregnes ved å dele kostnadsestimatet på minimum
  antall studenter som trengs for at inntektene dekker utgiftene, det vil si når resultatet er lik null (break even).
- Studieavgiften må justeres årlig for lønns- og prisvekst.

5. Kostnadsmodellene er laget for å beregne de fulle kostnadene ved et
   studietilbud. For studietilbud som skal finansieres 100 % med 
   studieavgift, kan kostnadsmodellene brukes direkte som beskrevet for
   å beregne studieavgift. For studietilbud der studieavgiften skal 
   dekke kostnadene delvis (om lag 35 %), beregnes studieavgiftens
   størrelse ved å ta den prosentandelen av kostnadene som tilsvarer
   ønsket egenbetalingsandel fra studenten (formel for beregning: 
   sum  fra kostnadsmodell * 0,35).

6. Hvis studieavgiften skal dekke kostnadene for et studietilbud fullt
   ut (100 %), kan det legges til et valgfritt dekningsbidrag (for 
   eksempel 5 %) på toppen av summen fra kostnadsmodellen (kostnad per
   student).

7. For valg av kostnadsmodell gjelder følgende retningslinjer:


  a) For videreutdanning (emner som gir studiepoeng) skal som hovedregel
     modell 1 benyttes. Det gjelder for emner som tilbys mot studieavgift. 
     For emner som tilbys som oppdrag skal modell 2 alltid benyttes.
  b) Modell 1 skal som hovedregel også benyttes for fastsettelse av 
     studieavgift for statsborgere fra land utenfor EØS og Sveits som
     søker opptak til videreutdanninger ved UiB, jfr. punkt 3 over.
  c) For etterutdanning (uformell opplæring og kurs uten studiepoeng) skal
     modell 2 alltid benyttes. Det gjelder både for kurs som tilbys mot
     egenbetaling og kurs som tilbys som oppdrag.
  d) Modell 3 kan benyttes i unntakstilfeller der de faktiske kostnadene
     for et studietilbud er mye lavere eller høyere enn hva 
     Kunnskapsdepartementets satser og TDI-modellen legger til grunn. 
     Dette gjelder ikke for emner som tilbys som oppdrag, jfr. punkt 7 a)
     over.
  e) Ved bruk av modell 3 må det dokumenteres særskilt at påslaget for
     indirekte kostnader er kostnadsdekkende for det aktuelle studietilbudet.
     Dokumentasjonen må være skriftlig og inkludere en vurdering av 
     studietilbudets egenart og kostnadsstruktur.


8. Studieavdelingen (v/UiB Videre, den sentrale enheten for etter- og 
   videreutdanning) har mandat til å veilede fagmiljøene om fastsetting
   av studieavgift og hvilken kostnadsmodell som bør benyttes for det 
   enkelte studietilbud.

9. Økonomiavdelingen har ansvar for å oppdatere og kvalitetssikre
   budsjettmaler for kostnadsmodellene. 

10. Universitetsdirektøren eller den hen bemyndiger har fullmakt til å 
    godkjenne og fastsette studieavgift (egenbetaling), i henhold til `§ 4-6 
    i universitets- og høyskoleforskriften <https://lovdata.no/dokument/SF/forskrift/2024-06-28-1392/KAPITTEL_4-3#%C2%A74-6. Delegering av fullmakt>`__ 
    Delegering til å godkjenne og fastsette studieavgift skal skje i samsvar med `Utfyllende   
    retningslinjer for budsjettdisponeringsmyndighet ved 
    UiB. <https://regler.app.uib.no/regler/Del-4-OEkonomi-eiendom-og-IKT/4.1-OEkonomiforvaltning/4.1.1-OEkonomiforvaltning-generelt/Utfyllende-retningslinjer-for-budsjettdisponeringsmyndighet-ved-UiB/>`__ Retningslinjene
    fastsetter hvordan budsjettdisponeringsmyndighet (BDM) skal praktiseres ved
    UiB og hvordan den kan delegeres.


Retningslinjene trer i kraft 1. januar 2025, med en overgangsperiode til
januar 2026 for studietilbud med egenbetaling som er lyst ut før 1. januar 2025.

For studietilbud som tilbys som oppdrag, gjelder ikke retningslinjene for
kontrakter som allerede er inngått, men for nye kontrakter som skal inngås og
kontrakter som skal reforhandles fra januar 2025.


 
+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 1.10.2024            | Nye retningslinjer   | Mona Viksøy          |
+----------------------+----------------------+----------------------+