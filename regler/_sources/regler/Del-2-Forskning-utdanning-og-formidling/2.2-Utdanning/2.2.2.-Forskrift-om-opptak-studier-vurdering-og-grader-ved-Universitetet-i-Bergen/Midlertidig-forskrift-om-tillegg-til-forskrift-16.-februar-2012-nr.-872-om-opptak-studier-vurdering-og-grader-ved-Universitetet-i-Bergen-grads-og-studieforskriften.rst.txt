Midlertidig forskrift om tillegg til forskrift 16. februar 2012 nr. 872 om opptak, studier, vurdering og grader ved Universitetet i Bergen (grads- og studieforskriften)
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Fastsatt av universitetsstyret 28.05.2020 med hjemmel i lov 1. april
2005 nr. 15 om universiteter og høyskoler § 3-9 (forlengelse og revisjon
av tidligere forskrift fastsatt av rektor 11.03.2020). Sist endret 17.06.2021.

§ 1. Formål
'''''''''''

Forskriften her skal sikre at studenter ved Universitetet i Bergen får
gjennomført sin utdanning og får sine grader og vitnemål uten
forsinkelse på grunn av forhold knyttet til koronavirus (SARS-CoV-2).
Forskriften er i samsvar med `forskrift 7. februar 2017 nr.
137 <https://lovdata.no/pro/#reference/forskrift/2017-02-07-137>`__
(`studietilsynsforskriften) §
2-7 <https://lovdata.no/pro/#reference/forskrift/2017-02-07-137/%C2%A72-7>`__.

**§ 2.\ Vurdering og sensur**

Når det er nødvendig på grunn av forhold relatert til koronavirus
(SARS-CoV-2) kan fakultetet gjøre slike endringer i programmer og emner:

-  Endre undervisnings- og læringsform, så som format, plattform eller
   medium, jf. grads- og studieforskriftens kapittel 3 og 5
-  Endre vurderingsform, jf. grads- og studieforskriftens §§ 6-2 til 6-4
-  Endre vurderingsuttrykk (karakterskala), jf. grads- og
   studieforskriftens §§ 3-1 og 7-1
-  Utvide sensurfristen, jf. grads- og studieforskriftens § 7-2-1, samt
   forskrifter fastsatt av universitetsstyret om sensurfrister for
   masteroppgaver og for emner ved Det juridiske fakultet.

En eventuell utvidelse av sensurfristen som nevnt i første ledd skal
ordinært ikke overstige to uker utover ordinær sensurfrist for
vedkommende vurdering. Denne bestemmelsen gjelder for all vurdering,
uavhengig av hvilken frist som gjelder i utgangspunktet.

Endringer i vurderingsform og -uttrykk som nevnt i første ledd kan
endres på ny i samme emne dersom det er nødvendig. For
utvekslingsstudenter fra andre land kan fakultetene om nødvendig
fastsette at vurderingsuttrykket skal være et annet enn det som ellers
er eller blir bestemt.

**§ 3.\ Regler for godkjenning av obligatoriske aktiviteter i et emne**

Dersom studenter på grunn av sykdom eller pålagt karantene blir
forhindret fra å gjennomføre og få godkjent obligatoriske aktiviteter i
et emne, herunder praksis, skal fakultetet likevel gi studentene
anledning til å gjennomføre vurdering i emnet.

Dersom studenter på grunn av sykdom eller pålagt karantene blant UiBs
ansatte ikke får anledning til å gjennomføre og få godkjent
obligatoriske aktiviteter i et emne, skal fakultetet likevel gi
studentene anledning til å gjennomføre vurdering i emnet.

Dersom studenter på grunn av andre forhold relatert til koronavirus
utenfor studentenes eller UiBs kontroll, ikke får anledning til å
gjennomføre og få godkjent obligatoriske aktiviteter i et emne, herunder
obligatorisk eller planlagt praksis, skal fakultetet likevel gi
studentene anledning til å gjennomføre vurdering i emnet.

Aktiviteter, herunder praksis, som nevnt i første, andre og tredje ledd,
skal i størst mulig grad gjennomføres til den planlagte tiden. Om det
ikke er mulig, kan studenter som omfattes av første, andre eller tredje
ledd bli pålagt å gjennomføre og få godkjent de obligatoriske
aktivitetene innen en viss tid for at eksamensresultatet skal være
gyldig.

Fakultetet kan i stedet fastsette alternative eller supplerende
obligatoriske aktiviteter, slik at forsinkelser kan unngås, jf. `§
1 <https://lovdata.no/pro#reference/forskrift/2020-03-11-317/§1>`__.

Det kan ikke gjøres endringer i det samlede læringsutbyttet for
utdanningen.

**§ 4.\ Dispensasjon fra forkunnskapskrav**

Dersom studenter mangler forkunnskapskrav til emner i høstsemesteret
2020 eller vårsemesteret 2021 på grunn av forhold relatert til
koronavirus skal fakultetet gi dispensasjon fra forkunnskapskravene.
Studentene kan bli pålagt å gjennomføre forkunnskapskravene innen en
viss tid for å kunne fortsette i studiet.

**§ 5.\ Melding om fravær ved eksamen**

Universitetsdirektøren kan forlenge fristen for å levere legeattest
eller tilsvarende dokumentasjon for gyldig forfall til vurdering.

Universitetsdirektøren kan tillate egenmelding ved fravær fra vurdering.
Dersom egenmelding tas i bruk, skal egenmeldt fravær aksepteres som
gyldig forfall, og gi de samme rettighetene som fravær dokumentert med
legeerklæring eller tilsvarende dokumentasjon. Universitetsdirektøren
fastsetter hvordan egenmeldinger skal leveres.

**§ 6.\ Varighet**

Denne forskriften trer i kraft straks, og gjelder fram til 1. juli 2022.

====================== ================================ ===================
Dato                   Kommentar                   	  Lagt inn av
====================== ================================ ===================
18. februar 2022       Nytt varighetstidspunkt          Mona Viksøy
17. juni 2021          Nytt varighetstidspunkt i § 6    Mona Viksøy 
08.desember 2020 10.00 Forlengelse av gyldighetsperiode Mona Viksøy
05. juni 2020 09:33:44 Ny TILLEGGSFORSKRIFT             Per Gunnar Hillesøy
16. mars 2020 15:24:07 Ny TILLEGGSFORSKRIFT             Mona Viksøy
16. mars 2020 15:14:53 Ny TILLEGGSFORSKRIFT             Mona Viksøy
====================== ================================ ===================
