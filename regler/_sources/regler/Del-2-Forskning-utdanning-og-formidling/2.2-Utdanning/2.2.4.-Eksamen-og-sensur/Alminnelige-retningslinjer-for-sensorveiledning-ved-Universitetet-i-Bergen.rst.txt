Alminnelige retningslinjer for sensorveiledning ved Universitetet i Bergen
--------------------------------------------------------------------------

Vedtatt av Utdanningsutvalget i møte 13.11.2015. I kraft fra studieåret
2016/2017.

1. Utdanningsutvalgets vedtak.

a. Det skal utarbeides sensorveiledninger for all vurdering, jf.
   kapittel 6 i grads- og studieforskriften, jf. også §7.3.1 (5).

b. Sensorveiledninger skal bidra til å sikre at institusjonens plikt til
   faglig forsvarlig og upartisk prøving, samt til å sikre det faglige
   nivået ved studiet, jf. universitets- og høyskolelovens § 3-9 (1), blir
   oppfylt. De skal i størst mulig grad utformes slik at de støtter opp om
   andre kvalitetssikringstiltak (nivåkontroll e.a.).

c. Sensorveiledninger kan utformes for hver eksamen/vurdering, eller på
   andre måter. Fakultetet velger hvilken form for sensorveiledninger som
   skal brukes, og gir utfyllende retningslinjer.

2. Anbefalte retningslinjer for sensorveiledning til bruk for den
   enkelte eksamensoppgave

Av hensyn til god og grundig sensurering, og med tanke på sensorer som
ikke selv har undervist i emnene, samt sikring av konsistent sensur ved
eventuell klage, er det viktig å utarbeide gode sensorveiledninger til
eksamensoppgavene. Sensorveiledning utarbeides av emneansvarlig(e).

Følgende punkter bør være med for skole- og hjemmeeksamener med oppgitte
spørsmål:

| - læringsutbytte
| - pensum
| - undervisning
| - forventninger til besvarelser

Nærmere veiledning:

| • Ta med læringsutbyttet for emnet. Det er dette studentene skal
  vurderes i forhold til. Punktene for læringsutbytte står i
  emnebeskrivelsen som finnes online:
| [Sett inn relevante lenker]

• Oppgi relevante pensumdeler for hvert av eksamensspørsmålene (mest
  relevante artikler, bøker, osv.).

• For hvert eksamensspørsmål: Forklar gjerne hva som har vært vektlagt i
  undervisningen, hvordan tema er behandlet på forelesninger, om det er
  tatt opp i seminarer, obligatoriske eller andre oppgaver, o.l.

• For hvert eksamensspørsmål: minstekrav, gjennomsnittlig besvarelse,
  god besvarelse. Det bør beskrives hva som kan forventes av en
  gjennomsnittlig besvarelse, men også hva gode besvarelser kan tenkes å
  legge vekt på. Altså punkter som differensierer besvarelsene.

Sensorveiledninger skal etter UiBs grads- og studieforskrift være
tilgjengelig for studentene (og andre) etter at sensur har falt.

Andre vedlegg

Sensorveiledninger skal følges av (studieadministrasjonen sørger for
dette):

- Oppgavesett

- Emnebeskrivelse

- Studiehefte (med pensumliste) og seminarhefte (der det finnes)

- Forklaring av karakterskala, nasjonalt fagråds generelle
  beskrivelser/krav

+------------------------+------------------------+-----------------+
| Dato                   | Kommentar              | Lagt inn av     |
+========================+========================+=================+
| 09. februar 2016       | Ny side. Vedtatt av    | Ingvild Nilssen |
| 10:53:48               | Utdanningsutvalget i   |                 |
|                        | møte 13.11.2015. I     |                 |
|                        | kraft fra studieåret   |                 |
|                        | 2016/2017.             |                 |
+------------------------+------------------------+-----------------+
| 09. februar 2016       | Ny side. Vedtatt av    | Ingvild Nilssen |
| 10:40:37               | Utdanningsutvalget i   |                 |
|                        | møte 13.11.2015. I     |                 |
|                        | kraft fra studieåret   |                 |
|                        | 2016/2017.             |                 |
+------------------------+------------------------+-----------------+
