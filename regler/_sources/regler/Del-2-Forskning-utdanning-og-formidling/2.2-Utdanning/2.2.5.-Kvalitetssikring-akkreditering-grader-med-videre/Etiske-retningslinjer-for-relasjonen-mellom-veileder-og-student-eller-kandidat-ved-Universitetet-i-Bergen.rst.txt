Etiske retningslinjer for relasjonen mellom veileder og student eller kandidat ved Universitetet i Bergen
=========================================================================================================

:doc:`English version </regler_en/Part-2-Research-Education-Dissemination/2.2-Education/2.2.5.-Kvalitetssikring-akkreditering-grader-med-videre/Ethical-guidelines-for-relations-between-supervisors-and-students-or-candidates-at-the-University-of-Bergen>`

| Fastsatt av universitetsstyret 31.5.2012; endret 29.11.2018
|  **1. Virkeområde**

Retningslinjene gjelder i tillegg til "Retningslinjer for forebygging og
håndtering av konflikter og trakassering mellom ansatte og studenter ved
Universitetet i Bergen".

**2. Respekt**

Veilederen og studenten eller kandidaten skal vise respekt for
hverandre. De skal ikke utføre handlinger eller komme med uttalelser som
kan krenke integriteten eller verdigheten til den andre.

| **3. Asymmetri i veiledningsrelasjonen**
|  Veilederen må være bevisst på at veiledningsrelasjonen er
  asymmetrisk. Veilederen skal ikke bruke sin faglige kunnskap og
  autoritet til å krenke eller undertrykke, eller til å vinne faglige
  eller personlige fordeler på bekostning av studenten/kandidaten.
  Studenten/kandidaten har rett til å ta opp forhold som han/hun mener
  er problematiske\ *,* jf pkt 6.

| **4. Profesjonalitet**
|  Veilederen og studenten/kandidaten skal ha et profesjonelt forhold,
  og de skal ikke ha relasjoner som strider mot denne profesjonaliteten.
  Veilederen har et særskilt ansvar for ikke å sette
  studenten/kandidaten i en sårbar situasjon og/eller utnytte en slik
  situasjon. Dersom det oppstår et seksuelt forhold mellom veileder og
  student/kandidat, skal det formelle veiledningsforholdet opphøre.

| **5. Tillit og fortrolighet**
|  Veilederen bør være åpen og lydhør for personlige forhold hos
  studenten/kandidaten som kan ha betydning for veiledningsrelasjonen.

| **6. Gaver og honorarer**
|  Veilederen skal ikke motta honorarer eller gaver av betydelig verdi
  for veiledningen annet enn det som er avtalt med institusjonen. Når
  det gjelder gaver av ubetydelig økonomisk verdi, må veilederen selv
  vurdere om gaven kan påvirke veiledningsforholdet på en problematisk
  måte.

| **7. Konflikter mellom veilederen og studenten/kandidaten**
|  Dersom veilederen eller studenten/kandidaten mener at
  veiledningsrelasjonen er blitt problematisk, bør veilederen og/eller
  studenten/kandidaten vurdere å endre, reforhandle eller avslutte
  veiledningsforholdet. Framgangsmåten for dette skal beskrives i
  veiledningskontrakten som veilederen og studenten/kandidaten har
  undertegnet eller fremgå av det enkelte institutts eller fakultets
  reglement. Instituttleder vil alltid kunne kontaktes hvis det oppstår
  forhold som oppfattes som problematiske.

For veiledningsrelasjoner der den ene parten er student (normalt
veiledning på masterutdanning), henviseres til "Retningslinjer for
forebygging og håndtering av konflikter, mobbing og trakassering mellom
ansatte og studenter ved Universitetet i Bergen."

| **8. Institusjonens rolle og ansvar**
|  Universitetet i Bergen har det overordnede ansvaret for at
  studenten/kandidaten får god
| og profesjonell veiledning. Ledelsen på alle nivå har et særlig ansvar
  dersom det skjer noe uønsket i veiledningsrelasjonen og ledelsen blir
  gjort kjent med dette.

| **9. Opphavsrett**
| Veileder og student/kandidat skal forholde seg respektfullt til
  hverandres arbeid og gjensidig praktisere god henvisningsskikk.
  Universitetets reglement om håndtering av ansattes rettigheter til
  forsknings- og arbeidsresultater ved Universitetet i Bergen gjelder
  også for studenter.

| **10. Opphør av veiledningsforhold**
|  Dersom veiledningsforholdet av ulike grunner avsluttes før avtalt
  tid, plikter både veileder og student/kandidat å bidra til at dette
  skjer på en ryddig måte.

+----------------------+----------------------+----------------------+
| Dato                 | Kommentar            | Lagt inn av          |
+======================+======================+======================+
| 20. november 2019    | Nye retningslinjer   | Per Gunnar Hillesøy  |
| 13:31:19             | vedtatt 31.5.2012.   |                      |
|                      | Endringer vedtatt    |                      |
|                      | 29.11.2018: Nytt     |                      |
|                      | punkt 1. Gamle punkt |                      |
|                      | 1-9 blir nye punkt   |                      |
|                      | 2-10. Nytt avsnitt i |                      |
|                      | punkt 7.             |                      |
+----------------------+----------------------+----------------------+
| 28. august 2012      | Nye retningslinjer   | Siglinde Marguerite  |
| 15:40:41             | vedtatt 31.5.2012    | Svare                |
+----------------------+----------------------+----------------------+
| 28. august 2012      | Nye retningslinjer   | Siglinde Marguerite  |
| 15:40:16             | vedtatt 31.5.2012    | Svare                |
+----------------------+----------------------+----------------------+
| 28. august 2012      | Nye retningslinjer   | Siglinde Marguerite  |
| 15:34:52             | vedtatt 31.5.2012    | Svare                |
+----------------------+----------------------+----------------------+
| 28. august 2012      | Nye retningslinjer   | Siglinde Marguerite  |
| 15:16:22             | vedtatt 31.5.2012    | Svare                |
+----------------------+----------------------+----------------------+
| 31. januar 2011      | Import               | Siglinde Marguerite  |
| 14:57:52             |                      | Svare                |
+----------------------+----------------------+----------------------+
| 07. mai 2010         | Import               | Siglinde Marguerite  |
| 11:47:17             |                      | Svare                |
+----------------------+----------------------+----------------------+
