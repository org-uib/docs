Fellesreglement for lesesaler ved Universitetet i Bergen
--------------------------------------------------------

Vedtatt i møte i universitetets læringsmiljøutvalg (LMU) 2. april 2025


Det finnes ulike typer studentarbeidsplasser for egen- og gruppearbeid på UiB. 
 
- **Lesesaler:** Lesesaler er stille rom med arbeidsplasser for lesing og arbeid
  med egenstudier. 
- **Studentarbeidsplasser/uformelle læringsarealer:** Arbeidsplasser for arbeid med
  egenstudier og studier i samarbeid med andre, hvor det kan snakkes og arbeides i 
  grupper.  
- **Studentarbeidsplasser på universitetsbibliotekene:** Universitetsbiblioteket er 
  en offentlig institusjon. De fysiske bibliotekene er derfor åpne for alle i betjent
  åpningstid. Her finner du et mangfold av arbeidsplasser for egen og gruppearbeid. 
  Der er områder der du kan arbeide alene i stillhet, mens andre områder egner seg 
  godt til å snakke og arbeide sammen med andre. På disse områdene der man kan snakke
  og arbeide med andre, kan du ikke forvente at det er helt stille.   

Dette reglementet gjelder for lesesaler ved UiB. 

1
~

Lesesaler kan kun brukes av registrerte studenter ved Universitetet i Bergen.

2
~

Lesesalene er reserverte for bestemte fakultet. Studenter, som er registrerte ved
fakultetene, har fortrinnsrett til plassene der. Fortrinnsretten kan spesifiseres av
fakultetene. Fakultetene kan i samråd med studentutvalgene/fagutvalgene tildele eller
reservere plasser til:

-  master-/hovedfagsstudenter eller andre studenter som arbeider med avhandlinger på master-/hovedfagsnivå.
-  studenter med funksjonsnedsettelse eller andre særskilte behov.
-  studenter i det semesteret de forbereder seg til store avsluttende eksamener/
   større eksamener.

Fakultetene følger opp hvordan reservert/fast plass skal dokumenteres.

3
~

Å ha fortrinnsrett innebærer at du kan kreve at studenter fra andre fag/fakultet
viker plassen fram til kl. 10:00. Etter dette tidspunktet kan registrerte studenter
ved UiB konkurrere på lik linje om plassene som står ubenyttet.

4
~

En lesesalsplass kan kun holdes av inntil to timer uten at du er til stede.
Legg en lapp på plassen med tidspunkt for pause.

5
~

Sett mobil og annet elektronisk utstyr på lydløs. Hodetelefoner må brukes ved 
lytting til lyd. Samtaler, høytlesing eller støy skal ikke forekomme. 

6
~

Ikke spis mat som er plagsom for andre på lesesalen. Medbragt kald og varm
drikke kan nytes. 

7
~

Mange plages av parfymelukt. Takk for at du viser hensyn!

8
~

Pass på tingene dine. Det hender dessverre at ting blir stjålet. Ta alltid med
deg verdisakene dine når du forlater plassen. 

9
~

Gjenglemte eiendeler vil bli fjernet. 

Ved konflikter som berører lesesalsreglementet, kontakt ditt fakultet.
Fakultetene kan fastsette utfyllende regler til dette reglementet.  


+--------------------------+--------------------------+-------------------+
| Dato                     | Kommentar                | Lagt inn av       |
+==========================+==========================+===================+
| 2. april 2025            | Revidert retningslinje   | Mona Viksøy       |
+--------------------------+--------------------------+-------------------+
| 31. januar 2011          | Import                   | Siglinde M. Svare |
+--------------------------+--------------------------+-------------------+
| 16. november 2009        | Import                   | Administratur user|
+--------------------------+--------------------------+-------------------+




