**Prinsipper for sidegjøremål for ansatte ved Universitetet i Bergen**
----------------------------------------------------------------------
**UTGÅTT 30.11.2023**. Erstattet av :doc:`Retningslinjer for registering av ansattes sidegjøremål og offenliggjøring av disse </regler/Del-2-Forskning-utdanning-og-formidling/2.1-Forskning/2.1.4-Etikk-og-personvern-i-forskning/Reglement-og-retningslinjer-fastsatt-av-universitetsstyret/Retningslinjer-for-registrering-av-ansattes-sidegjoeremaal-og-offentliggjøring-av-disse>`

Vedtatt av universitetsstyret 25.10.2012

| **1.** **Formål og definisjon**
| Formålet med prinsippene for sidegjøremål er å klargjøre rammer for
  adgangen ansatte har for å ta på seg sidegjøremål, legge opp til
  åpenhet om mulige interessekonflikter og håndtering av eventuelle
  slike.

Prinsippene for sidegjøremål skal verne om universitetets omdømme og de
tilsattes tillit og integritet.

Sidegjøremål er positivt så lenge det ikke

-  Hemmer eller sinker det ordinære arbeid
-  Vil kunne skade universitetets anseelse
-  Medfører sammenblanding av egne/oppdragsgivers og universitetets
   ressurser

Det skal være åpenhet om ansattes sidegjøremål som kan ha betydning for
arbeidet ved universitetet. Ansatte skal på eget initiativ melde fra til
arbeidsgiver om sidegjøremål.

Med sidegjøremål menes bistilling, bierverv, oppdrag og verv som en
ansatt ved UiB har utenom sin stilling ved UiB, uansett om arbeidet
eller vervet er lønnet eller ikke. Også arbeid som utføres for et
foretak eller selskap som helt eller delvis eies av den ansatte, anses
som sidegjøremål.

| *Kommentar:*
| *Definisjonen av begrepet om sidegjøremål angir området for disse
  prinsippene. Plikten til å registrere eierinteresser i foretak og
  selskaper, gjelder også tilfeller hvor det ikke dreier seg om
  sidegjøremål. Prinsippene omfatter alle tilsatte ved
  universitetet.Sidegjøremål som etter godkjenning kan utføres innenfor
  ordinær arbeidstid, må ikke sammen med hovedstillingen overstige 120 %
  stilling. Den ordinære arbeidstiden som brukes til sidegjøremålet,
  skal tas igjen uten tillegg i lønn fra UiB eller trekkes i UiB- lønn
  etter inngått trekkavtale.*

| **2.** **Om sidegjøremål uten registreringsplikt**
| Følgende skal ikke registreres:

-  Medlemskap i eksterne bedømmelseskomiteer
-  Referee for fagtidsskrift
-  Oppgaver som ekstern sensor
-  Faglige verv som følger med hovedstilling
-  Enkeltstående mindre undervisningsoppdrag ved annen institusjon
-  Enkeltstående mindre oppdrag i forbindelse med etter- og
   videreutdanningskurs ved annen institusjon
-  Enkeltstående mindre formidlingsoppdrag eller enkeltstående oppdrag
   som fagekspert i media eller lignende
-  Annen lignende virksomhet av begrenset omfang og varighet, som kan
   anses som et del av universitetets samfunnsansvar
-  Ubetalte verv av begrenset omfang og varighet for allmennyttige
   institusjoner

| *Kommentar:*
| *Listen over gir ikke uttømmende beskrivelse av sidegjøremål uten
  registreringsplikt. Det kan være registreringsplikt for slike
  sidegjøremål dersom de innebærer bruk av universitetets ressurser
  eller skal utføres i normalarbeidstiden, ut over det sporadiske.*

| **3.** **Prinsipp om registreringsplikt for ansattes
  enkeltpersonforetak og andeler i selskap**
| Ansatte skal registrere enkeltpersonforetak og andeler i selskaper,
  unntatt hvor foretakets eller selskapets virksomhet utvilsomt ikke har
  noen betydning for universitetets virksomhet.

| *Kommentar:*
| *Plikten til å registreregjelder alle selskapsformer:
  enkeltpersonforetak, ansvarlige selskaper og aksjeselskaper. Unntaket
  om at selskapets virksomhet ikke har betydning for universitetets
  virksomhet, innebærer for eksempel at aksjeposter i børsnoterte
  selskaper i alminnelighet er unntatt. Det er bare tale om
  registreringsplikt og ikke plikt til å søke arbeidsgivers samtykke.*

| **4.** **Sidegjøremål som krever søknad og godkjenning**
| Sidegjøremål som nevnt nedenfor, er ikke tillatt uten skriftlig avtale
  med universitetet:

-  Sidegjøremål som kan komme i konkurranseforhold til universitetets
   virksomhet
-  Sidegjøremål som er av spesielt langvarig eller omfattende karakter
-  Sidegjøremål som er egnet til å skape tvil om den ansattes lojalitet,
   vilje eller evne til å utføre sitt arbeid ved universitetet på den
   måten stillingens og universitetets formål tilsier.
-  Sidegjøremål som mer enn sporadisk kan være egnet til å reise tvil om
   den ansattes habilitet i saker vedkommende har ansvar for ved
   universitetet
-  Sidegjøremål som innebærer bruk av universitetets ressurser/ øvrige
   infrastruktur utover det rent sporadiske. En avtale skal i slike
   tilfeller regulere vilkårene for bruk av universitetets ressurser

| *Kommentar:*
| *Dette prinsippet gir rammer for når det kreves samtykke til
  sidegjøremål. Det er ikke tilstrekkelig at den ansatte melder fra om
  slike sidegjøremål, det kreves samtykke etter søknad og skriftlig
  avtale med arbeidsgiver. Den enkelte arbeidstaker må vurdere om eget
  sidegjøremål krever samtykke. Ved tvil kontaktes arbeidsgiver.*

| **5.** **Om plikt til å gi opplysninger ved anmodning fra
  arbeidsgiver**
| Arbeidsgiver kan pålegge en ansatt å gi opplysninger om sidegjøremål
  hvor det kan være spørsmål om et sidegjøremål eller det samlede
  omfanget av sidegjøremål kan komme i strid med den ansattes plikter
  overfor universitetet.

| *Kommentar:*
| *Dette kan både være aktuelt hvis den tilsatte har meldt fra om
  planlagte sidegjøremål og arbeidsgiver trenger flere opplysninger om
  forholdet, og hvor arbeidstakeren ikke har meldt fra, men hvor
  sidegjøremålet likevel er kjent for arbeidsgiveren.*

| **6.** **Om søknader og godkjenning**
| Søknader om sidegjøremål vurderes etter universitetets prinsipper for
  sidegjøremål. Søknader fremmes gjennom personalsystemet for
  godkjenning av arbeidsgiver. Registrering av sidegjøremål som skal
  registreres, men ikke krever godkjenning, skjer også i
  personalsystemet (Pagaweb).

Avslag på søknad om å påta seg eller fortsette med et sidegjøremål,
inkludert det å avslå avtaler som nevnt i punkt 4, forelegges
fakultetsstyret eller universitetsdirektør for avgjørelse. Det skal gis
et begrunnet forslag om at det registrerte sidegjøremålet ikke
godkjennes.

| **7.** **Sanksjoner ved brudd på regler om sidegjøremål**
| Dersom en ansatt ikke har registrert, fått godkjent eller inngått
  avtale om sidegjøremål, legger UiB til grunn at den ansatte ikke har
  sidegjøremål som skal registreres, godkjennes eller avtales etter UiBs
  prinsipper for sidegjøremål.

Brudd på prinsippene for sidegjøremål kan medføre personalmessige
konsekvenser etter tjenestemannsloven og andre reaksjoner etter reglene
for mislighold i statstjenesten.

| **8. Saksbehandling og offentliggjøring**
| Opplysninger om sidegjøremålet lagres i personalsystemet, men vil bli
  gjort offentlig tilgjengelig. Henvendelser om utfyllende opplysninger
  om registrerte, godkjente eller avtalte sidegjøremål vil bli behandlet
  etter offentleglova og forvaltningsloven.

| **9. Prinsippene om sidegjøremål gjelder alle tilsatte**
| Prinsippene om sidegjøremål gjelder for alle tilsatte ved UiB,
  uavhengig av stillingskategori og stillingsbrøk.

========================== =============================== ===========
Dato                       Kommentar                       Lagt inn av
========================== =============================== ===========
13. november 2012 15:05:28 Nye prinsipper for sidegjøremål Mona Viksøy
========================== =============================== ===========
