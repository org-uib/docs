Retningslinjer for Senter for fremragende forskning (SFF-IV) ved Universitetet i Bergen
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Vedtatt av universitetsstyret i møte 24.8.2017.

Bakgrunn
''''''''

Centre for Early Sapiens Behaviour (SapienCE) opprettes som senter for
fremragende forskning (SFF) ved Universitet i Bergen (UiB).
Universitetet i Bergen er prosjektansvarlig. Institutt for arkeologi,
historie, kultur- og religionsvitenskap (AHKR) og Det humanistiske
fakultet (HF) er henholdsvis vertsinstitutt og vertsfakultet.

Senteret opprettes i henhold til Krav og retningslinjer for SFF-IV fra
Forskningsrådet (NFR), datert 7.4.2017. I samsvar med retningslinjene
fra NFR blir senteret i første omgang opprettet for en periode på fem
år. Senteret skal evalueres mot slutten av denne perioden, og vil
deretter bli forlenget med nye fem år eller nedtrappet i samsvar med
beslutninger hos NFR.

Forskningsrådets krav og retningslinjer gir førende rammer for
organisering og ledelse, og vesentlige elementer av disse er innarbeidet
i dette dokumentet. UiBs retningslinjer vedtas av Universitetsstyret.

SFF ved UiB skal profileres og markedsføres som senter for fremragende
forskning ved UiB.

Organisering
''''''''''''

| SFF IV, Centre for Early Sapiens Behaviour (SapienCE) skal ha faglig
  og styringsmessig selvstendighet i forhold til samarbeidende
  institutter/ fakulteter basert på UIBs retningslinjer. Den
  vitenskapelige staben som er knyttet til senteret skal enten være
  ansatt på vertsinstitutt, samarbeidende institutt/fakultet eller hos
  samarbeidspartner. Senterets eksterne samarbeidspartnere fremgår av
  kontrakten med Forskningsrådet.
| Prosjektansvarlig UiB skal inngå konsortieavtale med følgende
  samarbeidsparter:
| 1. University of the Witwatersrand (Wits), professor II ansettes ved
  AHKR
| 2. UNI Research Klima, inkluderer PI
| 3. University of London, Royal Holloway, inkluderer PI
| 4. Université de Bordeaux og CNRS, professor II ansettes ved AHKR
| 5. Eberhard Karls Universität Tübingen, professor II ansettes ved AHKR

| Prosjektansvarlig UiB skal inngå enkeltvis avtale med følgende
  samarbeidsparter:
| 1. Berkeley Geochronology Center, for innkjøp av FoU-tjenester

| Internt på UiB skal det inngås samarbeidsavtaler mellom senteret og
  følgende enheter:
| 1. Det humanistiske fakultet ved Institutt for arkeologi, historie,
  kultur- og religionsvitenskap (AHKR)
| 2. Det matematisk-naturvitenskapelige fakultet ved Institutt for
  geovitenskap
| 3. Det psykologiske fakultet ved Institutt for samfunnspsykologi
| 4. Det psykologiske fakultet ved Institutt for biologisk og medisinsk
  psykologi

Avtalene skal regulere fordeling og rapportering av midler, bidrag til
drift, faglige ressurser, rekrutteringsstillinger, tilgang til
forskningsinfrastruktur, i tillegg til egenandeler. Avtalene skal sikre
at partene har et felles ansvar for innhold, gjennomføring og resultat i
prosjektet samt at den faglige kompetansen i senteret blir opprettholdt
i de samarbeidende instituttene i senterperioden.

Vertsinstitutt og senteret innkaller til dialogmøter med
partnerinstituttene to ganger per år. I dialogmøtene kan det foreslås å
iverksette tiltak som bidrar til et velfungerende og effektivt samarbeid
mellom instituttene og senteret, og det føres møtereferat der tiltakene
framkommer. Senterets ledelse, styreleder og instituttledelse skal delta
i møtene.

Senterleder - fullmakter og instruks
''''''''''''''''''''''''''''''''''''

SapienCE ledes av en senterleder. Senterleder er ansvarlig for all
aktivitet ved senteret. Senterleder skal ha en nestleder, som fungerer i
senterleders fravær.

| Senterleder rapporterer til senterets styre (se pkt. styret).
| Senterlederen er fast tilsatt ved vertsinstituttet. Personalansvar for
  senterleder ivaretas av instituttleder ved AHKR. Personalansvar for
  personale tilknyttet senteret følger av arbeidsavtalen. Denne regelen
  gjelder også for personale som skal rekrutteres inn i aktiviteten til
  senteret, se pkt. *rekrutterings- og tilsettingsprosesser.*
  Senterleder skal ha arbeidsledelse for personalet som inngår i
  senterets aktivitet.

| Det avholdes halvårlige styringsdialogmøter mellom senterleder og
  vertsinstitutt.
| Senterleder er fritatt fra all ordinær undervisning. Rettigheter til
  forskningstermin opparbeides ikke. Senterleder kan ivareta
  veiledningsoppgaver knyttet til senterets stipendiater og
  MA-studenter.

| Senterleder er innstillende myndighet for prosjektansatte (se pkt.
  rekrutterings- og tilsettingsprosesser).
| Senterleders fullmakter gis av Universitetsstyret.

Ledergruppe
'''''''''''

Senteret har en ledergruppe bestående av senterleder, nestleder,
forskningsledere (nevnt som PIs i kontrakten med Forskningsrådet).
Ledergruppen skal delta i forberedelse av saker til styret (se pkt.
styret).

Administrativ leder ved senteret vil fungere som sekretær for
ledergruppen og som bindeledd til øvrig administrasjon og
samarbeidspartnere.

Styret - mandat, ansvar og fullmakter
'''''''''''''''''''''''''''''''''''''

Senteret skal ha eget styre.

1. Sammensetning
                

| Senteret skal ha et styre bestående av instituttleder fra interne
  samarbeidspartnere som stiller med PI og 5 representanter fra
  institusjonene som inngår i konsortieavtalen (3 med stemmerett og 2
  med observatørstatus). Styret skal bestå av 9 personer inkl. leder.
| Senterleder fungerer formelt som sekretær og saksansvarlig overfor
  styret. Styret skal ledes av dekanen fra Det humanistiske fakultet.

2. Mandat
         

| Styret skal:
| • etterse, beslutte og gjennomføre tiltak som gjør at SFFens hovedmål,
  delmål og fremdriftsplan følges opp og gjennomføres slik den er
  beskrevet i kontrakten med Forskningsrådet
| • godkjenne den årlige rapporten til forskningsrådet inkl. senterets
  årsregnskap.
| • godkjenne årlig budsjett og arbeidsplan. Dette danner grunnlag for
  allokering av ressurser til samarbeidspartnerne.
| • godkjenne om et nytt forskningsprosjekt kan rapporteres som
  «tilleggsfinansiering» til Forskningsrådet
| • utforme en strategi for å videreføre den beste forskningen og
  kompetansen, også den tverrfaglige, etter avslutning av senteret i
  samarbeid med UiB ledelsen, exit strategi.
| • ha møte minst 2 ganger i året eller når senterleder eller 2
  medlemmer av styret krever det.
| • ha en funksjonstid som følger senterets bevilgningsperiode som i
  første omgang er 5 år.

3. Oppnevning
             

Styret oppnevnes av fakultetsstyret ved det humanistiske fakultet.
Styremedlemmene skal ikke motta honorar. Eksterne styremedlemmer får
dekket reise og oppholdsutgifter av senteret.

4. Referat/protokoller
                      

Protokoller fra styremøte skal sendes til fakultetsstyret ved Det
humanistiske fakultet, konsortiepartnere og interne samarbeidspartnere

Scientific advisory committee (SAC)
'''''''''''''''''''''''''''''''''''

Senteret skal ha et scientific advisory committee (SAC). Navnene på
medlemmene i SAC er oppgitt i kontrakten med Forskningsrådet.
Senterstyret kan endre sammensetningen av SAC. SACs oppgave er å støtte
senteret gjennom å gi innspill om senterets faglige strategi og faglige
utfordringer gjennom hele prosjektperioden. SAC skal møte senterets
personale minst 1 gang i året og skal gi årlige skriftlige anbefalinger
til senterleder. Anbefalingene skal videreformidles til senterets styre.
SAC- medlemmene skal ikke motta honorar. Reise og oppholdsutgifter
betales av senteret.

Lokalisering
''''''''''''

Senteret er lokalisert i lokaler ved AHKR, der det stilles møtearealer
og arbeidsplasser til disposisjon for senteret og personale involvert i
senterets aktivitet. Hovedarbeidsplass skal følge tilsettingsforholdet,
se pkt. tilsettingsprosesser.

Administrasjon
''''''''''''''

Senteret skal ha en 100% administrativ leder tilsatt ved
vertsinstituttet, finansiert av Forskningsrådet, som skal bistå
senterleder i den daglig driften av senteret. Administrasjonssjefen ved
AHKR har personalansvar for administrativ leder.

Ytterligere administrative ressurser inkluderer en 100% stillingsressurs
finansiert av Forskningsrådets bevilgning og stillingsressurs fra AHKR
og Det humanistiske fakultet tilsvarende 100%. Det skal inngås avtale
mellom fakultetet, vertsinstitutt og senteret om tjenester på de ulike
administrative områdene. De administrative ressursene skal ha
spisskompetanse som dekker senterets ulike administrative behov,
herunder infrastruktur, økonomi, HR, forskningsadministrasjon og
-rådgiving, forskerutdanningsadministrasjon, formidling og
kommunikasjon. I tillegg skal det inngås avtale om bruk av andre
administrative ressurser etter behov mellom senteret, vertsinstitutt og
partnerinstituttene.

Økonomi
'''''''

Senteret skal sende årlige bevilgningsbrev til alle involverte interne
og eksterne partnere basert på vedtak i styret.

Senteret opprettes i økonomisystemet under stedkoden til
vertsinstituttet. Det opprettes underaktiviteter ved UiB på stedkoder
til de samarbeidende instituttene. Eksterne samarbeidspartnere opprettes
også som underaktiviteter. Bevilgningene til interne samarbeidspartnere
ved UiB føres på enhetenes respektive stedkoder og senterets
prosjektnummer.

Anvisningsmyndigheten i økonomisystemet følger
budsjettdisponeringsmyndigheten på stedkoden eller enheten.

Rekruttering og tilsettingsprosesser
''''''''''''''''''''''''''''''''''''

| Rekrutterings- og tilsettingsprosesser skal skje iht. UiBs
  personalreglement og Reglement for ansettelse i faglig-administrative
  lederstillinger. Herunder lokale tilpasninger.
| Likestillingsperspektivet skal ivaretas for alle tilsettinger i
  senteret.

Rekrutterings- og tilsettingsprosesser gjennomføres ved den UIB
samarbeidspartneren, som enten stiller egenandel eller mottar særskilt
tildeling fra senteret i form av årlig bevilgningsbrev, vedtatt i
styret. Bevilgning skjer i form av forskningsrådets rundsum og skal
dekke alle kostnader til stilling(er). Ekstraordinære driftsutgifter
knyttet til stilling kan dekkes av senteret.

| Følgende gjelder for rekrutterings- og tilsettingsprosesser:
| • Senterleder skal være innstillende myndighet. Instituttleder
  co-signerer innstillingene.
| • Senterleder skal foreslå utlysningstekst og medlem(er) til faglig
  bedømmelse/intervju
| • Senterleder skal konsulteres ved valg av veileder.
  Veiledningskompetanse ved senteret skal fortrinnsvis benyttes.
| • Senterleder skal ha arbeidsledelse for alle ansatte tilknyttet
  senteret, jf. pkt. Senterleder - fullmakter og instruks.
| • Stillinger skal kunngjøres internasjonalt
| • Rekrutterings- og tilsettingsprosesser skal prioriteres og skje så
  raskt som mulig.
| • Senterleder skal holdes orientert om fravær av lengre varighet
  (sykemeldinger, permisjoner mm)

Publisering
'''''''''''

Prosjektresultatene skal gjøres kjent så hurtig som mulig. Herunder skal
de formidlingstiltak og formidlingsplaner som er angitt i kontrakten
mellom Forskningsrådet og prosjektansvarlig gjennomføres.

Offentliggjøring av resultater skal krediteres senteret og være basert
på kriteriene i den til enhver tid gjeldende versjon av
Vancouver-konvensjonen om medforfatterskap til vitenskapelige
publikasjoner.

Internt ved UiB registreres publikasjonene ved instituttet som har
arbeidsavtale. For eksternt tilsatte avtales krediteringen i
konsortieavtalen basert på Krav og retningslinjer fra forskningsrådet,
datert 7.4.2017; *med tillegg. pkt. 7.*

Internasjonal mobilitet
'''''''''''''''''''''''

Senteret skal legge til rette for at personale ved senteret har
forskningsopphold i fremragende forskningsgrupper i utlandet. Sentret
skal legge til rette for at fremstående internasjonale forskere
tiltrekkes og har forskningsopphold i kortere eller lengre perioder ved
senteret.

=========================== ========== ===========
Dato                        Kommentar  Lagt inn av
=========================== ========== ===========
11. september 2017 12:49:21 Nytt punkt Mona Viksøy
11. september 2017 11:19:45 Nytt punkt Mona Viksøy
11. september 2017 11:01:08 Nytt punkt Mona Viksøy
=========================== ========== ===========
